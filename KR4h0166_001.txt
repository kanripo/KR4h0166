# -*- mode: mandoku-view; -*-
#+TITLE: 南宋襍事詩
#+DATE: 2015-08-25 00:43:57.203845
#+PROPERTY: ID KR4h0166
#+PROPERTY: BASEEDITION WYG    
#+PROPERTY: JUAN 卷一
<pb:KR4h0166_WYG_001-1a>¶
欽定四庫全書¶
　南宋襍事詩卷一　　　　　錢唐沈嘉轍撰¶
蘢蔥佳氣儷山川南渡開基大寳傳為有文章京様好¶
中興留得幾遺編¶
　(宋㑹要紹興元年内殿宣示大宋受命中興之寳中/興御府藏玉寳十有一一曰鎮國神寳二曰受命寳)¶
　(三曰天子之寳四曰天子信寳五曰天子行寳六曰/皇帝之寳七曰皇帝信寳八曰皇帝行寳九曰大宋)¶
　(受命之寳十曰定命寳十一曰大宋受命中興之寳/  方輿勝覽飱月香水影之清文章京様覽雲陣銀)¶
　(山之壯意氣天豪年玉海建炎三年胡安國上中興/䇿十四篇紹興二  權邦衡獻中興十議四年汪藻)¶
<pb:KR4h0166_WYG_001-1b>¶
　(上建炎中興詔㫖三十七冊七年林保獻中興龜鑑/八年李昌言進中興要覽十篇九年汪伯彦上建炎)¶
　(中興日厯五卷十二年漢州布衣陳靖獻中興論統/淳熙十二年上中興禮書先是紹興元年趙子書上)¶
　(言政和宣和因革禮渡江後皆失請事加修纂至是/書成賜名中興禮書嘉泰二年費士寅等續纂中興)¶
　(禮書八十卷又李綱編建炎中興記三卷張浚進中/興備覽四十一篇李璧中興戰功錄敘云中興十二)¶
　(處戰功列於銓法熊克撰中興紀事本末一名中興/小厯文獻通考梁克家等上中興㑹要二百卷何異)¶
　(撰中興百官題名五十卷末案以上諸目惟禮書續/禮書備覽戰功録紀事本  㑹要百官題名並見於)¶
　(文淵閣書目而文淵閣所藏更有中興聖政中興百/官年表中興編年備要中興繫年錄中興政要中興)¶
　(大事記内閣書目有施清臣中興三朝聖訓焦氏經/籍志有陳均中興編年舉要菉竹堂書目有中興目)¶
<pb:KR4h0166_WYG_001-2a>¶
　(錄絳雲樓書目有中興繫年要錄大抵中興諸書見/於諸簿録者可考也其不録者皆佚巳惟焦氏所載)¶
　(髙宗實録五百卷孝宗實錄五百卷光宗實錄一百/卷寜宗實録三百卷此據宋史藝文志而列之未必)¶
　(有完/書也)¶
炎炎大詔下彤階摩勒青珉兩壁排喜得華恩加上舎¶
眀朝宰相送光齋¶
　(古文淵鑑宋髙宗幸學手詔朕聞周建外史掌五帝/三皇之書漢選諸儒定九流七略之奏文徳之盛後)¶
　(世推焉仰惟祖宗開建冊府凡累朝名世之士由是/以興而一代致治之原葢出於此朕嘉與學士大夫)¶
　(共宏斯道乃一新史觀新御榜題肆從望幸之忱以/示右文之意嗚呼士習為空言而不為有用之學久)¶
<pb:KR4h0166_WYG_001-2b>¶
　(矣爾其勉修術業益勵猷為一徳一心以共赴亨嘉/之㑹用丕承我祖宗之大訓顧不善歟  曝書亭集)¶
　(宋髙宗御書石經紹興十三年知臨安府張徵摹石/淳熙四年詔知府趙磻老建閣於太學題曰光堯石)¶
　(經之閣元時楊璉正伽造白墖於行宫故址取石壘/墖杭州路亷訪經厯申屠致遠力持不可已損其什)¶
　(一明嘗熟吳訥乾州宋廷佐先後按浙或覆之廊或/甃以瓴甋崇正末廊圮嵌諸壁中左易二書六詩十)¶
　(有二禮向有學記經解中庸儒行大學五篇今惟中/庸片石存爾其南則理宗大書御製序四碑右則春)¶
　(秋左氏傳四十八碑闕其首卷通計八十七碑非足/本矣秦檜一跋吳訥椎碎其詞見學士院中興紀事)¶
　(本末君子無取也列楓窗小牘思陵以萬幾之暇御/書六經論語史記  傳刋石立於太學  王宗沐續)¶
　(資治通鑑紹興十三年作太學以岳飛宅為之在前/洋街  宋史紹興十三年七月國學大成殿告成奉)¶
<pb:KR4h0166_WYG_001-3a>¶
　(安廟像明年二月國子司業髙閎請幸學上從之帝/遂作先聖及七十二子贊冠以序文親灑宸翰掲之)¶
　(大成殿上二十六年石刻於國子監淳熈四年孝宗/幸太學嘉泰二年寧宗幸太學淳祐元年理宗幸太)¶
　(學咸淳三年度宗幸太學七朝野雜記太學養士最/盛於崇光間紹興中詔以  百人為額上舎生三十)¶
　(員内舎生百員外舎生百七十員每三年科塲率四/人而一若即行校藝而升上者則不待選舉而徑釋)¶
　(褐焉送癸辛雜識太學先達歸齋各有光齋之禮宰/執則  純金碗一隻狀元送鍍金魁星杯柈一副漕)¶
　(帥新除各齋有十八界送二百千酒十尊又/學規輕者闗暇重者前廊闗暇又重則遷齋)¶
百寮印信久無存遺得龍章守子孫三百餘年十五押¶
誰知制誥代天言¶
<pb:KR4h0166_WYG_001-3b>¶
　(朱子語錄南渡後印信散失諸司徃徃借用舊印有/以不便請者又因費重而止或問朱子奏狀借用縣)¶
　(印否曰豈惟縣印尉印亦可借嘗見縣丞借用漕使/印諸司舊印借用上下彼此皆所不計  簣齋雜著)¶
　(余家蓄有建炎勅文一紙孟御史陸銑安撫兩河時/所受書以淡墨可二寸許筆勢飛動題建炎元年七)¶
　(月十八日璽識分明正思陵手筆葢此時兩河尚在/版圖也  篁墩文集有題蘄水程氏所藏南宋錄用)¶
　(伊川先生子孫誥/祖  □太祖元押)　(癸辛雜志宋十五帝御押□太/□太宗  □太宗元押○真宗)¶
　(□□仁宗□□英宗□○神宗宗帝哲宗□徽宗理/  欽宗    髙宗    孝宗光    □寧宗  且)¶
　(宗押□度宗用霏雪錄嘗聞宋故事惟押字上親書/有  字則不  寳  説略宋勅俱草書後用三省長)¶
　(官僉押銅三朝北盟㑹編髙宗得開圖書匠舒通能/刋金銀  圖書取縷塵白字令刋白文為璽由是人)¶
<pb:KR4h0166_WYG_001-4a>¶
　(皆效/之)¶
雄才始事氣方酣一尺書圅懇再三可惜聲聲蘇武令¶
至今遺恨諭江南¶
　(朝野雜記靖康末髙宗與李忠定公書構頓首頓首/天未悔禍乗輿蒙塵問之心焉如割巳令㑹兵返擊)¶
　(冀遂奉迎而歸方今生民倒懸諒非不世之才何以/協濟閣下學窮天人忠貫金石是用盡復公舊職澤)¶
　(被斯人功垂竹帛乃公素志想投袂而起以振天人/之溺以副蒼生之望所祝道中倍如保䕶謹啟構頓)¶
　(首觀此則髙宗屬意於忠定可見矣是詞譜紹興初/都下盛傳蘇武令一詞聲韻凄楚言  李綱丞相作)¶
　(偕厯代臣鑑王倫使北還綱疏曰今倫之歸與金使/  來乃以招諭江南為名不著國號而曰江南不云)¶
<pb:KR4h0166_WYG_001-4b>¶
　(通問而曰招諭此何禮也陛下其勿輕許髙按李綱/伯紀撰梁溪集一百八十卷  蒲室集題  宗書云)¶
　(髙宗為中興之主不能用李綱宗澤深為可惜然/慈仁謹儉可謂守文之主肇運中興亦有由也)¶
小臣觸諱玉墀東聖主天懐寫至公一㸃君心千古事¶
兒孫何地敢㤀忠¶
　(吹劍錄髙宗䇿進士有犯御名者上曰朕豈以已妨/人進取  厯代臣鑑韓世忠得疾戒家人曰吾名世)¶
　(忠汝曺母諱忠字諱而不言是忘忠也荀玉海例言/宋時極重廟諱如桓譚為亘譚荀勗為  勉魏徴為)¶
　(魏證及貞觀作正觀&KR1015;征作嗣征宮縣作宫垂桓圭/作植圭姤卦作遇卦此類甚多  日知錄朱子周易)¶
　(本義姤卦下以故為姤作姤為遇避髙宗嫌名也後/鼠璞本朝避嫌名如勾姓本避髙宗諱故改音鈎)¶
<pb:KR4h0166_WYG_001-5a>¶
　(或加金於傍或加絲於傍或加草於上或改為句或/増為勾龍實同一勾也今讀勾踐作平聲者本此)¶
　(史緯勾龍如淵永康軍人勾姓本古勾芒髙宗即位/避御名更勾為龍因呼為勾龍氏  五雜組真徳秀)¶
　(原姓慎因避孝宗諱而改闕又宋時避君上之諱最/嚴宋版諸集中凡嫌名皆  不書如英宗名曙而署)¶
　(樹皆云嫌名不知樹音原不同曙也欽宗名桓而完/亦云嫌名不知完音原不同桓也仁宗名貞而貞觀)¶
　(改作正觀魏徵改作魏證不知徵貞不同音也又可/怪者真宗名恒而朱子於書中有恒獨不諱不知其)¶
　(解或以親/盡而祧耶)¶
太清樓本無完字匱紙橅來已再傳不愛女官元祐腳¶
墨皇新搨紹興秊¶
<pb:KR4h0166_WYG_001-5b>¶
　(書史徃見藏蘇耆家蘭亭懐字内折筆抹筆皆轉側/𥚹而見鋒  法帖譜系舊見太清樓帖自開禧以後)¶
　(有𣙜埸中來者巳磨去亮字無右邊轉脚葢避金亮/諱也  清河書畫舫髙宗本效黄庭堅書後以偽豫)¶
　(遣能庭堅書者為間遂改從右軍刻又法帖譜系南/宋紹興中以御府所藏淳化舊帖  板寘之國子監)¶
　(稱紹興國子監本其首尾與淳化閣本略無少異御/府拓者多用匱紙葢打金銀箔者也字畫精神極有)¶
　(可觀淳熙修内司本淳熈奉㫖刻石禁中巻帙規模/悉同淳化閣本而卷尾乃楷書題云淳熙十二年乙)¶
　(已歲二月十五日修内司恭奉聖㫖模勒上石英淳/熙竒字訓釋云橅與模同  墨皇出米芾寳晉  光)¶
　(集/詩)¶
築室南班傍帝畿僊源家寳巳芳菲凄凉望斷中天路¶
<pb:KR4h0166_WYG_001-6a>¶
朔雪横空雁影稀¶
　(愧郯錄嘗考典故祖宗袒免親以上備環衛冠屬籍/謂之南班  通志略有本朝仙源積慶圖一卷  宋)¶
　(史不&KR1418;嗣濮王宗暉曽孫也孝宗嘉其忠諒飲之酒/顧太子曰此賢家寳也又史浩等上三祖下第六世)¶
　(仙源類譜仁宗玉牒復朝野雜記故事玉牒以首相/領之紹興十六年初  玉牒所以秦㑹之提舉又宗)¶
　(正寺仙源類譜其見數者三祖以下合二萬一千六/十有六人靖康以來隔異域者遙為排連而已又宗)¶
　(室為狀元者乾道初汝愚中宏辭科者淳煕初彦中/中童子科者慶元中崇襚三年六月已夘崇禭亦能)¶
　(誦六經免文解云人譚輅宋理宗寳祐四年登科錄/凡五甲共六百一  其中自玉牒者第一甲二人第)¶
　(二甲二人第三甲十八人第四甲五十一人獨未有/在第五甲者可見宋室待宗藩之禮  經世竒謀留)¶
<pb:KR4h0166_WYG_001-6b>¶
　(遇僧者碭山人也金人見之曰全似趙家少帝遇僧/竊喜紹興十年三京路通詔求宗室遇僧自言少帝)¶
　(第二子守臣遣赴行在乃詔劾治遇僧服罪後有自/北至者曰淵聖小大王訓見居五國城  朝野雜記)¶
　(建炎五年有自稱徐王棣者聞於朝上遣使逆之既/至審驗則富順男子李悖也遂坐誅有婦人自稱榮)¶
　(徳姬者按驗則婦人易氏也亦杖死上曰吾寜受百/欺冀得一真紹興三年詔皇族有來歸者令州縣驗)¶
　(實以/聞)¶
一朝姦細竟南奔和議終為保舉恩巳見秦家錯摺様¶
莫將冠冕付空言¶
　(金國南遷錄天㑹八年諸臣慮宋君臣復讎思有以/止之魯王曰惟遣彼臣先歸使其臣順我佯不從而)¶
<pb:KR4h0166_WYG_001-7a>¶
　(勉以聽或可以定忠烈王曰惟張孝純可忠獻王曰/此事在我心裏三年矣只有一秦檜可用我喜其人)¶
　(置之軍中試之以事外雖拒而中常委曲順從而檜/始終言南自南北自北因説許某著手時只依這規)¶
　(模分别今若縱之歸國彼喜慷慨説事必是得志水/宋元通鑑達蘭攻楚州檜與妻王氏自軍中趨漣)¶
　(軍自言殺金監已者奪舟而來欲赴行在遂航海至/越州帝命先見宰執檜首言欲天下無事須是南自)¶
　(南北自北朝士多疑其與何㮚孫傅等同被拘執而/檜獨還又自燕至楚二千八百里踰河越海豈無譏)¶
　(訶之者安得殺監而南惟范宗尹及李回二人素與/檜善盡破羣疑力薦其忠檜入對首奏所草與達蘭)¶
　(求和書相又翟汝文雖為檜所薦然性剛不為檜屈/至對案  詬目檜為金人姦細故不得久居位  老)¶
　(學菴筆記秦太師作相時裹頭巾/當面偶作一摺謂之太師錯摺様)¶
<pb:KR4h0166_WYG_001-7b>¶
簪花書法註劉希金翠輕搖玉腕圍誰說芙容江上貌¶
紅顔一代有危機¶
　(談薈宋宫人有栁金簡翠腕闌是景陽宫胭脂井物/註似今之手釧  清河書畫舫劉夫人字希建炎間)¶
　(嘗主内翰文字及寫宸翰髙宗甚眷之朕金小史金/主亮嘗有圖宋之意曰向者梁説嘗為  言宋有劉)¶
　(貴妃天下之絶色也今一舉/而兩得之所謂因行掉臂也)¶
集賢臺閣接飛檐九朽還摹土筆尖天慶喜存原粉本¶
金章曽是弟兄兼¶
　(妮古錄趙伯駒與弟伯驌並以畫名髙宗嘗命二人/合畫集賢殿稱㫖賞與特厚  畫繼畫家於人物必)¶
<pb:KR4h0166_WYG_001-8a>¶
　(九朽一罷謂先以土筆撲取形似數次修改故曰九/朽繼以淡墨一描而成故曰一罷罷者畢也  清河)¶
　(書畫舫按伯驌乃伯駒之兄髙宗時嘗奉詔寫天慶/觀様命吳中依様造之今𤣥玅觀是也  圖繪寳鑑)¶
　(趙伯駒善畫山水花鳥竹石髙宗極愛之仕至浙西/兵馬鈐轄趙伯驌善畫山水人物尤長於花禽㸃染)¶
　(輕盈頓有生意/仕至觀察使)¶
書法申韓孰並肩鐃歌鼔吹似前賢太常錦瑟還驚訝¶
律吕而今不再傳¶
　(研北雜志趙子固目姜堯章為書家申韓又周公謹/云姜堯章鐃歌鼔吹曲乃歩驟魯師尹  宙合編姜)¶
　(夔上書乞正樂赴太常同官校正樂師上錦瑟姜問/曰此何樂衆官已有漫文之歎又令樂師曰語云鼓)¶
<pb:KR4h0166_WYG_001-8b>¶
　(瑟希未聞彈之衆官咸笑而散去慶吳興掌故堯章/長於音律嘗著大樂議欲正廟樂  元三年詔付奉)¶
　(常有司收掌令太常寺與議大樂時嫉其能是以不/獲盡其所議人大惜之  按姜䕫字堯章有白石詞)¶
　(五/卷)¶
野溪亭市列柴門陶尸家家作酒罇縱有龍紋白芨碎¶
新窰青器已無倫¶
　(太平寰宇記杭州亭市山餘石鄉亭市村多陶户善/作大甕今謂之浙甕  四部槀南宋時處州章生兄)¶
　(弟皆作窰兄所作者視弟色稍白而斷紋多號白芨/碎又考古括遺芳稱兄所作為哥窰  稗編渡江後)¶
　(修内司造青器名内窰澄泥為範極其精緻油色瑩/徹為世所珍後郊壇下别立新窰餘如烏泥窰餘杭)¶
<pb:KR4h0166_WYG_001-9a>¶
　(窰續窰皆非官窰比所謂舊越窰不復見矣流五雜/組柴窰之外有定汝官哥四種皆宋器也傳  至今)¶
　(者惟哥窰稍易得葢其質厚頗奈藏耳定汝白如玉/難於完璧宋時宫中所用率銅鈐其口以是損價)¶
　(六研齋筆記南宋時餘姚有秘色磁麤樸/而耐久今人率以官窰目之不能别白也)¶
絲鞵供御喚莊生雪藕抽鍼瑩緝成一尺繡茵塵不動¶
退朝禹步寂無聲¶
　(老學菴筆記禁中舊有絲鞵局専挑供御絲鞵不知/其數嘗見蜀將呉珙被賜數百兩皆經奉御者夀皇)¶
　(即位惟臨朝服絲鞵退即以羅鞵易之遂廢此局翠/夢窗甲槀瑞鶴僊贈絲鞵莊生云藕心抽瑩蠒引)¶
　(鍼行處氷花成片金門從迴輦兩玉鳬飛上繡絨塵/輭末云待宣供禹步宸遊退朝燕殿  按莊生盖當)¶
<pb:KR4h0166_WYG_001-9b>¶
　(時供/奉者)¶
廂庭雖設莫紛挐和氣常生百姓家為報臨安破落户¶
東宫昨日坐南衙¶
　(洺水集城南廂官題名記粤自東幸於今百年錢唐/版籍百倍往昔南北二廂設於闗外而五方雜居水)¶
　(陸互市人滋衆市滋夥訟於廂庭者率繫縲累日吏/屬饜乃得去  兩浙名賢錄趙立夫知臨安府入對)¶
　(理宗語之曰京師細民當一意摩撫使常在春風和/氣中遂於府西建春和樓推廣徳意  咸淳臨安志)¶
　(紹興二十三年上謂大臣曰近今臨安府收捕破落/户編置外州治本為民間除害而謂小火下者乃為)¶
　(人訴其恐嚇取錢令有司仔細根治務得其實先是/行在號破落户者巧於通衢竊取人物故有是命)¶
<pb:KR4h0166_WYG_001-10a>¶
　(續資治通鑑建炎三年升杭州府為臨安府親愧郯/錄乾道七年詔皇太子判臨安府珂案本朝  王為)¶
　(南衙故實自有明據然則周必大所制詞有所謂肆/考南衙之故實一新大尹之多儀及名稱未正者皆)¶
　(誤/也)¶
駐蹕錢唐奈數何風光京洛過江多後門艤得龍舟好¶
歌舞銷鎔是此鍋¶
　(羣談採餘陳圖南莫知所出藝祖召之闕問天下始/終事對曰一汴二杭三閩四廣再問則曰非臣所知)¶
　(也席青泥蓮花記江浙間路岐女有慧黠知文墨能/於  上指物題咏應命輒成者謂之合生其滑稽含)¶
　(翫諷者謂之喬合生葢京都遺風也南七修類槀城/中語音好於他郡盖初皆汴人扈宋  渡遂家焉故)¶
<pb:KR4h0166_WYG_001-10b>¶
　(至今與汴音頗相似惟江干人言語躁動為杭人之/舊音教諭張傑嘗戲曰髙宗南渡止帯一百過來)¶
　(按百音擺何近峯聞略今人呼謔之語皆有所本如/宋都汴有  家數者其下行貨惡濫故呼何數今越)¶
　(人云數頭者當是南渡之遺也樗留青日札劉豫金/人入寇髙宗親禦之趙鼎因喻  留後門之䇿乃起)¶
　(張浚為閩浙江淮宣撫備退保之地湖光隔岸龍舟/御選四朝詩髙孝疇詩朱簾白舫亂)¶
　(艤夕陽今日歡遊復明日便將京洛看錢唐㑹西湖/遊幸記西湖杭人無時而不遊凡締姻賽社  親送)¶
　(𦵏經㑹獻神無不在焉/故杭諺有銷金鍋之號)¶
偏愛黄冠祀紫都為僊為帝總虚無馬遷也强宗元教¶
誰續華陽位業圖¶
<pb:KR4h0166_WYG_001-11a>¶
　(齊東野語女冠吳知古用事内宴演參軍教坊輩請/簽文書參軍怒曰我方聽觱栗請至三四胥前擊其)¶
　(首曰甚事不被觱栗壤了又俗呼黄冠為觱栗昇清/河書畫舫宋徽宗為東華帝君髙宗為元載孔  天)¶
　(帝下生子筠溪牧潛集余居臨安有持大板史記列/傳以老  為首心甚怪之莫知其本所出問諸博書)¶
　(者亦莫知也因閲國朝㑹要見宣和間有㫖升/老子於列傳首乃悟所見盖宣和本今不行也)¶
心事誰知黙禱間滿朝敢道相公姦九年伍伯無人識¶
去訪東南何處山¶
　(江湖雜記檜既殺武穆向靈隱祈禱有一行者亂言/譏檜檜問其居址僧賦詩有相公問我歸何處家在)¶
　(東南第一山之句檜令𨽻何立物色立至宫殿見僧/坐決事立問荅曰地藏王決檜殺岳飛事數卒引檜)¶
<pb:KR4h0166_WYG_001-11b>¶
　(至身荷鉄枷囚首垢面呼告曰傳語夫人東窗事發/矣  昨非菴日纂錢一為皂𨽻因秦檜酷刑責人嘗)¶
　(至死後雖少悔只以流血為度隸乃汚猪血在板如/是九年忽一日立班中見足離地而起檜呵其為妖)¶
　(隸以前情曰某今日/應上昇遂乗雲而去)¶
古牋葉葉染松煙監本猶珍後代傳歐瘦顔肥生態別¶
宦囊須辦買書錢¶
　(朝野雜記監本書籍紹興末年所刋也九月張彥實/待制為尚書始請下諸道州學取舊本書籍鏤版頒)¶
　(行從之然所取諸書多殘缺故胄監刋六經無禮記/正史無漢唐二十一年輔臣復以為言上謂秦益公)¶
　(曰監中缺書亦令次第鋟板雖重有所費不惜也由/是經籍復全先是王瞻叔為學官常請摹印諸經疏)¶
<pb:KR4h0166_WYG_001-12a>¶
　(及經典釋文許郡縣以贍學或省係錢各市一本置/之於學上許之今士大夫仕於朝者率費紙墨錢千)¶
　(緡而得書於監云刻五雜組書所以貴宋版者不惟/㸃畫無訛亦且箋  精好若法帖然凡宋刻有肥瘐)¶
　(二種肥者學顔瘦者學歐行欵疎宻任意/不一而字勢皆生動箋古色而極薄不蛀)¶
中興詞翰坐春風科第繽紛出學宮花月平章二百載¶
詩名終是首文公¶
　(癸辛雜志乾淳文淳厚謂之乾淳體端平江萬里自/成一家淳祐徐霖魁南省尚性理時競趨之以釣科)¶
　(第咸淳末諸人倡為變體謂之换字文章内多用莊/列語  文獻通考淳熈十四年鄉試得進士王容以)¶
　(下上天姿英眀大廷䇿士多自陞黜不盡由有司是/舉王容葢自第三親擢為榜首時儒生迭興辭章雅)¶
<pb:KR4h0166_WYG_001-12b>¶
　(正號乾淳體無少室山房詩藪大抵南宋古體當推/朱元晦近體  出陳去非此外略有三等尤楊四子)¶
　(元和體也徐趙四靈大中體也劉戴諸人/自為晚宋而謝翺七言古時有可採焉)¶
雲漢昭回奎宿明巖菴猶記大蘇名從來國運闗文運¶
莫誤文章喫菜羮¶
　(庚溪詩話徽宗幸寳籙宫醮筵其主疏道流伏地久/之方起上詰之答曰值奎宿奏事上問何神對曰本)¶
　(朝臣蘇軾也上大驚守萬厯杭州府志東坡菴在錢/唐縣西六里東坡為  時止此後人鑒石為室名曰)¶
　(東坡菴弱洹詞記事續鈔南宋之文氣浮而詞細靡/故國益  如葉水心之譎周平圉之漫陳平齋之雜)¶
　(放農田餘話宋南渡後文體破碎詩體卑弱惟石湖/  翁為平正至晦菴諸子始一變時習模仿古作故)¶
<pb:KR4h0166_WYG_001-13a>¶
　(有神頭鬼面之論之老學菴筆記建炎以來尚蘇氏/文章學者翕然從  有語曰蘇文熟吃羊肉蘇文生)¶
　(吃菜/羮)¶
春衫新翦瑞香羅插座頻宣小妓歌四色饅頭紅白酒¶
花茶坊裏喚厮(平/)波¶
　(夢粱錄蒸作麫行賣四色饅頭薄皮春蠒孝仁坊口/水精紅白燒酒曽經宣喚其味香美入口便消大街)¶
　(有三五家開茶肆樓上專安著妓女名曰花茶宴等/不奉色業藝專為探聴妓家賔客趕趂唱喏飲  所)¶
　(在以獻香送歡/為由謂之厮波)¶
南瓦邀棚北瓦過繡巾小妓舞婆娑遊人不盡香塵擁¶
<pb:KR4h0166_WYG_001-13b>¶
簫鼓開塲打野呵¶
　(市肆記或有路妓不入勾欄只在要鬧寛濶處做塲/謂之打野呵  又如北瓦羊棚樓等謂之邀棚  咸)¶
　(淳臨安志南瓦在清冷橋西有熈春樓北/瓦在衆安橋之南亦名下瓦有羊棚樓)¶
明逺髙樓夜半鐘書聲蚤巳聽潛龍凡塵留得天人像¶
願浹春風遍九農¶
　(剡源集佑聖觀記觀有明逺樓阜陵嘗讀書其中應/朝野襍記佑聖觀淳熙三年建以奉佑聖正武靈)¶
　(正君十二月落成或曰正武像葢肖上御容也農庚/溪詩話孝宗春賦浹土膏之流潤將勸功於九  碧)¶
　(草凄其帯露游絲飄其曳空丹綠衆芳超遙兮春風/春風兮歸來信吹萬之不同  埤雅廣要孝宗母張)¶
<pb:KR4h0166_WYG_001-14a>¶
　(氏夢崔府君擁一羊丁未生孝宗於秀州小名/羊髙宗選飬宮中賜名瑗適與崔府君同名)¶
難將肥瘦定官家總屬天潢貌似花從此中興開七葉¶
狸奴偏是判龍蛇¶
　(合璧事類紹興詔令訪求伯字號七歲以下者十人/入宫十人中擇一肥一癯留肥而遣癯未出思陵云)¶
　(更子細觀令二子叉手立忽一猫走前肥者足蹴之/上曰此猫偶過何踼之安能勝重耶遂留癯而遣肥)¶
　(者癯者即/孝宗也)¶
誰主西湖造化功總相宜咏畫圖中四時分判拈題日¶
不見蘇公與白公¶
<pb:KR4h0166_WYG_001-14b>¶
　(學吟載有遊西湖詩誰主西湖造化功峰分南北境/相通四時風物絃歌裏兩岸人家圖畫中堤栁送迎)¶
　(忘爾汝棹聲來往自西東風波便作恩波看此樂君/王與我同  逃禪詞趙祖丈畫西湖圖名曰總相宜)¶
　(作水龍吟詞咏之時方輿勝覽西湖在州西周迴三/十里山川秀發四  畫舫遨遊歌鼓之聲不絶好事)¶
　(者嘗命十題有曰平湖秋月蘇堤春曉斷橋殘雪雷/峰落照南屛晚鐘麯院風荷花港觀魚栁浪聞鶯三)¶
　(潭印月兩峰插雲州案此為十景之始可知出於南/宋其來已久  道  苔衣集西湖詩山氣又晴晴又)¶
　(雨樓臺依寺寺依山山無聲/詩一作兩峰出雲孤  梅雪)¶
堅壁長城慕勇功中興想望野人同醫身醫國皆司命¶
星陷無如奴僕宫¶
<pb:KR4h0166_WYG_001-15a>¶
　(漁隱叢話髙宗南渡有稱中興野人題詞吳江橋上/有云敵騎長驅三犯闕誰作長城堅壁  四朝聞見)¶
　(錄臺臣有論列秦檜王繼先二人者上曰檜國之司/命繼先朕之司命自此言者遂沮  又髙宗自能推)¶
　(步星命或臣下不能始終仰副/聖懐則曰吾奴僕宫星陷也)¶
栢子池邊弱栁新珠簾十二列宫嬪耕夫織婦排香几¶
不問蒼生問鬼神¶
　(楊太后宮詞雲影低涵栢子池秋聲輕度萬年枝宣/玉海紹興中於潛令樓璹畫耕織二圖髙宗召對)¶
　(示後宫彖貴耳錄憲聖在南内愛神怪幻誕/等書郭  暌車志始出洪景盧夷堅志繼之)¶
梅粉松黄作湯餅銀鰣青蟹供芳醹氷天不愛花交菜¶
<pb:KR4h0166_WYG_001-15b>¶
玉肺朝朝出御㕑¶
　(山家清供紫帽山人作梅花湯餅初浸白梅檀香末/和麵作餛飩皮每一疊用鐵鑿如梅花様者鑿取之)¶
　(可想一食不忘西湖辭又云大理寺訪陳秋巖評事/留飲二童歌歸去来  以松黄餅侑酒  又云正粉)¶
　(油餅芝麻松子胡桃蒔蘿六者為末拌和入甑蒸熟/切作肺様後苑名曰御愛玉灌肺以此見九重崇儉)¶
　(不嗜殺之意年蟹略有湖蟹潮蟹魚月令廣義引武/林遺事云每  五月富春江上鰣  最盛數人捕之)¶
　(移時百里達於城市變戒菴漫筆杭州俗呼黄矮菜/為花交菜謂諸菜多  成異種俗多南渡遺風賣氷)¶
　(者呌大雪以大雪收者佳糴芝麻/者呌何何舊姓何者鬻此故也)¶
蹴得金爐動地驚旋看鐵墖起佳城九重相與殷勤問¶
<pb:KR4h0166_WYG_001-16a>¶
想道卿兒已長成¶
　(宋史紀事本末太子屬疾宫人蹴地上金爐有聲驚/悸疾轉劇遂不起初張浚以旉嘗姦帝位議去之)¶
　(朝野襍記建康初太子得疾未瘳有金香爐宫人誤/觸之仆地有聲太子應時驚搐不止上命斬宫人於)¶
　(廡下少頃太子薨年三歲而朝野遺記方伯彦潛善/養安之際外傳北風極勁  汪黄傲然謂無事故上)¶
　(亦不甚虞比江都宫中方有所御幸而張浚告變者/遽至矍然驚惕遂病薰腐故眀受殂後二宫皆絶孕)¶
　(苗劉之變植虚器於前星盖特二凶狂妄耳春宫未/辦庚申而浚在建業乃建議殞之過矣今明受之殤)¶
　(在鐵墖下父老尚能言葢當時併乳嫗皆掩之云子/鶴林玉露髙宗問張魏公卿兒想甚長成對曰臣)¶
　(年十四脱然可/語聖人之道)¶
<pb:KR4h0166_WYG_001-16b>¶
為國掄才費藎思雖於簡牘亦無遺誰知淪落天街客¶
三十青錢一首詩¶
　(四朝聞見錄趙忠定商確駢儷以為此最不可忽居/政地問以此觀人至尺牘小簡亦然此掄才報國之)¶
　(端也每漁隱叢話仇萬頃未達時挈牌/賣詩  首三十文停筆磨墨罰錢十五)¶
苻離一敗盡南奔道士空傳相法明聞說相公多睡語¶
休將心學誤蒼生¶
　(何氏備史張魏公素輕鋭喜功好合虚譽苻離軍潰/國家數十年所積資械蕩棄無餘方其甘寢晏然稱)¶
　(是心學然當萬衆崩解時一人心法遽能收拾否夫/夷堅志張魏公冀夫人日齋道人一員有一客曰)¶
<pb:KR4h0166_WYG_001-17a>¶
　(人當生貴子既見公揖公行數步即呼為相公清齊/東野語張魏公出督陛辭與髙宗約曰臣先驅  道)¶
　(約至汴京作上元岳飛聞之曰相公得非睡語乎浚/史緯張浚屢奏欲取山東徳夀謂孝宗曰毋信張)¶
　(虚名將來必誤大計至符離/師潰可謂知臣莫若君矣)¶
落魄人傳王實之盛朝多見石湖詩醵錢說虎邀獃子¶
不似狂生勅賜時¶
　(齊東野語王實之莆田人有文名落魄不羈為正字/日囚輪對及故相理宗曰姑置衛王王曰何容保之)¶
　(至上怒曰此狂生也後歸鄉里自稱勅賜狂生即白/獺髓石湖范參政初官其同參者聞為吳郡人  云)¶
　(獃子范又後因醵㑹日云請獃子虎清/賞錄  文穆好談虎構一軒曰說)¶
<pb:KR4h0166_WYG_001-17b>¶
敢與陽烏一體尊河山影出已黄昏清泠泉底銀牀上¶
籕法曽書明眎孫¶
　(螢雪叢說詩僧上秦師垣夀曰不祝公兮椿與松椿/松老大空無用不祝公兮龜與鶴龜鶴汩沒徒泥中)¶
　(祝公願作天上月歲歲年年常皎潔錦城初動五更/鐘引領衆星朝北闕秦大喜  書史㑹要秦檜能篆)¶
　(書金陵文廟井闌上刻其所/書玉兎泉三字亦有可觀)¶
湖隄何地𦵏桃花簡簡芳名未可誇賺煞西泠橋畔客¶
幾番松下覓香車¶
　(咸淳臨安志蘇小墓在湖上周紫芝云湖堤步游客/言此蘇小墓也詩云野水横分青草陂誰埋玉樹與)¶
<pb:KR4h0166_WYG_001-18a>¶
　(瓊枝湖邊山自向人綠門外栁今何處垂行雨行雲/均是夢施朱施粉未相宜一從蕙死蘭枯後剛道桃)¶
　(花好面皮唐雙名志蘇小小一名簡簡咸案蘇小墓/並不在錢  自武林舊事載在西湖而  淳臨安志)¶
　(亦載引周紫芝詩為證然唐人徐凝有詩云嘉興縣/裏逢寒食落日家家拜掃回惟有縣前蘇小墓無人)¶
　(送與紙錢灰陸廣㣲吳地志亦明載在嘉興縣側或/謂李賀歌有西陵下風吹雨之句然西陵即西興亦)¶
　(並不在錢唐似不足據/後之志墓者當考正之)¶
對坐金獅映日明彩雲仙隊奏瑤笙黄羅盒賜東宫食¶
石首魚&KR3811;土步羮¶
　(詩林韶濩楊萬里徳夀宫慶夀口號雙金獅子四金/龍噴出香雲繞殿中太上垂衣今上拜百王曽有箇)¶
<pb:KR4h0166_WYG_001-18b>¶
　(家風間二老堂雜志殿上大宴有蠻人控金獅子對/設柱    文獻通考宋女弟子隊曰彩雲&KR0726;隊  隨)¶
　(隱漫錄每日賜太子玉食批司膳内人所書也如酒/醋白腰子三鮮筍炒鵪子烙&KR3811;石首魚土步辣羮海)¶
　(鹽蛇鮓煎卧烏熓湖魚糊酒蟹江䖴青蝦辣羮酒醋/蹄酥片生豆腐醋腦子清汁雜熰湖魚肚兒辣羮之)¶
　(類/)¶
薰風駘蕩水芙容聞道氷船江上供𤓰果浸來消永日¶
宫官小殿講中庸¶
　(雞肋編二浙少氷雪紹興壬子車駕在錢唐是冬大/寒屢雪氷厚數寸北人遂窖藏之燒地作窨臨安府)¶
　(委諸縣皆藏明年五月天中節天適晴暑供奉行宮/有司大獲犒賞其後錢唐無氷可收時韓世忠在鎮)¶
<pb:KR4h0166_WYG_001-19a>¶
　(江率以舟載至行在晝夜牽挽謂之進氷船種松漠/紀聞西𤓰本出塞外自洪忠宣奉使歸得其  蒔之)¶
　(禁圃鄉囿江石湖集碧蔓凌霜臥軟沙年來處處食/西爪  桐  集西爪足解渇割裂青瑤膚  詩林韶)¶
　(濩真徳秀宫夏詩午漏遲遲滴玉壺清隂羃羃/布庭除直教底事消長日大學中庸兩巻書)¶
香雲漫與白雲遊千載錢唐豈得休䜟語何須憂鼎折¶
元勲一代在春秋¶
　(秀水閑居錄趙鼎起於白屋一旦拜相以臨安相府/為不足居别起大堂竒花佳木環植周圍堂之四隅)¶
　(各設大爐為異香數種每坐堂中則四爐焚香煙氣/氤氲合於坐上謂之香雲  山堂肆考金明縣道士)¶
　(自稱白雲片鶴遊汴見趙鼎大呼曰中興名相他日/又遇鼎曰吉陽相逢後鼎紹興五年為相有重名晚)¶
<pb:KR4h0166_WYG_001-19b>¶
　(竄吉陽忽見白雲曰憶昔日之言乎當雞肋編㑹稽/士人有錢唐休者有名於時趙丞相  國人薦之方)¶
　(議除擢㑹邊報警視奏目中適見其姓名趙不悦曰/錢唐遂休乎因置不用趙引折彦貭為樞宻其院中)¶
　(奏牘書名相次人有譛之者謂趙鼎折為不祥乃與/錢事相類古今以䜟語而為禍福者多矣  宋元通)¶
　(鑑辛棄疾帥長沙時士人或訴考試官濫取第十七/名春秋巻棄疾察之信然索亞榜春秋巻兩易之啟)¶
　(名則趙鼎也棄疾怒曰佐國元勲忠簡一人胡為又/一趙鼎擲之地  案趙鼎字元鎮撰忠正徳文集十)¶
　(巻四字髙廟所賜宸翰/中語也又得全詞一巻)¶
青絲覆額灑銀豪寳騎裝鞍繫錦弢殿隔珠簾宣賜宴¶
庭開花燭慶同牢¶
<pb:KR4h0166_WYG_001-20a>¶
　(朝野雜記髙宗一朝童子求試者三十六人授官者/五人萬頃彭興張宗柔朱虎臣劉轂惟虎臣能排陣)¶
　(步射及讀書故補承信郎劉轂以小校子五歲善騎/射故補校尉虎臣又賜金帯孝宗一朝童子求試者)¶
　(七十四人命官者七人有吕嗣興者四嵗能誦書切/韻變四聲書八卦上召見俾靣唫詩授右從政郎令)¶
　(伴皇孫榮國公讀誦乾道八年春也又授王克勤右從/事郎李如圭林洽何耀並迪功郎何致逺將事郎郭)¶
　(洵直下州學光宗一朝童子求試者十七人無補官/者惟從仕郎吳鋼年九歲能誦六經語孟以夀聖親)¶
　(姪孫特改承務郎壬子四月也父談薈吉水李如圭/七歲中童子科孝宗召見與其  隔珠簾賜宴  𢎞)¶
　(簡錄熊克家素儉約除起居郎嘗愛臨川童子王克/勤之才將妻以女而乏資遣㑹草制獲賜金遂以歸)¶
　(之人稱其介謝江漢叢談茶陵譚昭寳七歲應/童子科登第  啟傳入禁中理宗見而異之)¶
<pb:KR4h0166_WYG_001-20b>¶
栁絲髙颭紅旗小蘭栧平移妓樂來十錦亭邊春市散¶
風光老去舊樓臺¶
　(西湖賦湖詠維百先言御園爰有聚景圖經所尊致/坤宫之孝養據震位以生藩來四朝之游幸攬衆逺)¶
　(以平呑南有翠芳蘭栧在焉接蓬萊於中沚賓慧日/於前軒北有玉壺紅鵑尚存去環碧兮百櫂隔水月)¶
　(兮一垣慶樂有梅闗桂林之勝珍禽異獸之繁亭連/棟為十錦碑蝕苔以千言記南園之絶景扁西湖之)¶
　(洞天此皆始屬於禁籞又不但嘗錫之侯藩羅又云/想見進魚羮之宋嫂猶多乗鶴舞之優人翦  飣采)¶
　(花之籃範飴為穿栁之鱗飾木兵於小桁串家具於/修筠柘彈象弩畫棍髹盆羅襪淩波金釵照春  鞠)¶
　(澗小集聚景園口號淺碧池塘連路口澹黄楊栁䕶/檐牙舊時歲歲春風裏長見君王出看花竹影參差)¶
<pb:KR4h0166_WYG_001-21a>¶
　(臨斷岸花隂寂厯浸清流遊人難到闌干角盡日垂/楊覆御舟  乾淳歲時記蔣苑使小圃花木匼匝立)¶
　(標竿射垜秋千梭門寒升菴外集陸放翁詩云秋千/旗下一春忙畫工作  食仕女圖秋千架作兩繡旗)¶
　(眼蒲江詞西湖調寄栁梢青鬭草褰衣濕翠秋千瞥/  飛紅  蛻岩樂府西湖泛舟調多麗云館娃歸蘇)¶
　(臺游鹿銅仙去漢苑飛/螢  西湖賦白珽作)¶
曾聞緦服到臨平龍徳宮中祭奠誠二帝魂遊沙漠外¶
何來朽木與燈檠¶
　(圅史紹興十二年己丑帝易緦服奉迎徽宗皇帝及/顯肅皇后鄭氏懿節皇后邢氏梓宫至奉安於龍徳)¶
　(别宫和雲谷卧餘全遼志云五國城頭有宋徽宗墓/然則  議成而梓宫至臨安葢以空櫬給宋朝考五)¶
<pb:KR4h0166_WYG_001-21b>¶
　(國城一名五國城頭在三萬衛北一千里自此而東/分為五國故名距京城三千三百里  宋元通鑑紹)¶
　(興五年上皇卒於金五國城年五十四遺言欲歸𦵏/内地金主亶不許  朝野襍記欽宗之喪舉哀於天)¶
　(章閣南以學士院為几筵殿遙上陵名曰永獻暨乾/道中朝廷遣使求陵寢地金人許以遷奉且併歸靖)¶
　(康梓宮朝廷難之金人乃以禮𦵏於鞏縣云五癸辛/襍志楊髠發徽欽髙孝光五帝陵初徽欽𦵏  國城)¶
　(數遣使祈請於金人欲歸梓宫几七年而後許髙宗/親至臨平奉迎易總服寓於龍徳别宫至是被發二)¶
　(陵皆空無一物徽陵朽木一段欽陵木燈檠一具而/已  野獲編欽宗陵柩無尸止有木燈檠一枚按欽)¶
　(宗柩在北髙宗不肯歸金世宗以一品禮𦵏於鞏洛/之原柩且不還安所得燈檠也  譚輅紹興十二年)¶
　(皇太后韋氏至自二金而靖康帝故未歸也豈當時不云/請耶抑不遣耶至  十一年始遣巫伋迎之而究顔亮)¶
<pb:KR4h0166_WYG_001-22a>¶
　(不知歸後何處頓放伋遂唯而退志考三朝北盟㑹/編邢皇后歸至中途上仙  案田  引癸辛襍識言)¶
　(欽宗梓宫歸/臨安者誤矣)¶
回首中原長草萊金門土稚幾疑猜紛紛小腳船中客¶
爭買西湖黄胖來¶
　(渭南集嵩山景迂鄜畤排悶詩莫言無玅麗土稚動/金門鄜夫善作土偶見宫禁及貴戚家爭以髙價取)¶
　(之為玩喪亂阻隔南人不復知此句遂亦難解嫂夢/粱錄小腳船專載賈客小妓女荒鼓板燒香婆)¶
　(白獺髓迎春黄胖起於湧金門外地有杏/花園游人多取其黄土戲揑為人形爾)¶
家鄉風物嗜鳴蛙聖主頻頒恵愛加寫到坐魚資雅博¶
<pb:KR4h0166_WYG_001-22b>¶
市門日日送冬𤓰¶
　(四朝聞見錄杭人嗜田雞如炙即蛙也憲聖渡南以/其酷似人形力賛髙宗申嚴禁止都人習此不能止)¶
　(售者至刳冬𤓰以實之寘諸食蛙者之門謂之送冬/𤓰又黄公度帥閩宿戒庖兵市坐魚三觔庖兵不曉)¶
　(時林執善為州學錄庖人問焉林語以可供田雞三/觔庖兵納入公度笑曰誰教汝庖以善對黄公遂館)¶
　(林於賓/閣云)¶
中興香繞玉堦深瞻笏頻頻用表忱鵷鷺兩行齊拜舞¶
閤門多是鮑魚音¶
　(香乗光宗萬幾之暇留意香品合和竒香號東閣雲/頭香其次則中興復古香  老學菴筆記紹興中朝)¶
<pb:KR4h0166_WYG_001-23a>¶
　(參止磬折遂拜今閤門習使先以笏叩額拜拜皆然/謂之瞻笏亦不知起於何年也  貴耳錄孝廟時取)¶
　(北人於閤門充贊喝聲雄如鐘有京洛氣象/嘉定來多以明台溫越人聲皆鮑魚音矣)¶
徳夀書名滿市㕓一丁猶是賦三千不須更問燈籠錦¶
翼翼宫旗插糞船¶
　(齊東野語徳夀宫建房廊於市㕓役者不知體凡門/闔輒書徳夀宫汪應辰出劄極言之上不懌㑹徳夀)¶
　(宫市燈籠錦不得太上曰比已得之汪應辰家物也/  宋稗類鈔南渡後浙中賦稅全是横歛丁錢有至)¶
　(三千五百者人由此多去計㑹中使作宮中名字/以免稅辛幼安云曽見糞船亦插徳夀宫旗字)¶
蘋蘩亦可助調羮老嫗驕兒御賜名獨坐綸扉兩朝宰¶
<pb:KR4h0166_WYG_001-23b>¶
閨中不許號先生¶
　(黄氏日鈔賈似道始生之日錢唐宰郭應酉以詞賀/之并頌其母葢賈之母朝命封兩國賜號賢夀  槎)¶
　(菴小乗賈似道母胡氏贈秦齊兩國賢夀休淑莊穆/夫人諡曰柔正又秦檜妻王氏自號沖正先生見陸)¶
　(務觀王佐墓志名朝野遺記秦檜妻王氏素隂險出/其夫上  兩浙  賢錄秦檜妻王氏陳乞舊所得思)¶
　(數未領者自稱沖正先生王佐為秘書省校書郎/駁之曰妾婦安得有此稱向者誤㤙今得追正)¶
安前幾樹碧桃花曽駐龍旂耀日華兩岸水聲芳草路¶
居民猶話宋官家¶
　(西湖百詠年來青烏碧桃花築室安前即是家玉貌/星冠隨絳節雙成不及魏無瑕  武林梵志髙宋南)¶
<pb:KR4h0166_WYG_001-24a>¶
　(渡議西溪建立行宫因幸西溪相度形勢遂駐蹕於/沈氏有沈諸者進食獻茶帝大悦曰西溪且留下後)¶
　(遂相傳為駐馬沈兩西溪梵隱志西溪有三橋多植/栁濃隂夾道東西  涯民居臨水花木周廬亦稱花)¶
　(市又安前之名特裴墩/董竈並著其義未詳)¶
滿苑奇花擁至尊宛書宸翰代天恩細看御寳新紅沫¶
猶有香生粉指痕¶
　(太平清話四明樓璹繪耕織圖後此圖流傳人間見/逐段下有憲聖慈烈皇后題字皇后姓吳配髙宗其)¶
　(書絶相似又御前應制多女流也碁為沈姑姑演史/為張氏宋氏陳氏說經為陸玅慧妙靜小說為史恵)¶
　(英隊戲為李端孃影戲為王潤卿之霏雪錄宋故事/禁中處分事付外謂之内批又謂  御批皆内夫人)¶
<pb:KR4h0166_WYG_001-24b>¶
　(代書至畱青日札徑山宋時萬夀襌寺大碑其中一/御寳  今如朱砂印痕風雨不剝滅此名紅沬也)¶
香水銀盆看浴時圍紅攪亂小釵枝浮浮花果爭相取¶
少婦偏尋立棗兒¶
　(夢梁錄育子滿月外家以彩畫錢或金銀錢襍果及/珠翠𩕄角兒食物送其家大展洗兒㑹煎香湯於銀)¶
　(盆内下洗兒果用色綵繞盆謂之圍盆紅尊長以金/銀釵攪水名曰攪盆釵撒於盆中謂之添盆又盆内)¶
　(有立棗兒少年婦爭取/而食之以為生男之徵)¶
三臘移窠過别房銀盆彩蛋與眠羊賓親來慶洗兒㑹¶
只少崑山粥米莊¶
<pb:KR4h0166_WYG_001-25a>¶
　(夢粱錄三朝與兒落臍炙顖七日名一臘十四日名/二臘二十一日名三臘女家與親朋俱送膳食又兒)¶
　(落胎髪畢抱兒遍謝諸親及抱入姆嬸房中謂之移/窠又育子父母家以銀盆或綵盆盛粟桿一束上簇)¶
　(通草花朶貼五男二女意思及眠羊卧鹿以綵畫鴨/蛋百二十枚及芽兒繡棚彩衣至壻家  齊東野語)¶
　(楊和王第六女事向子豐一日向妾得男楊以為巳/出王厚遺其女且撥吳門良田千畝以為粥米今向)¶
　(氏有崑山/粥米莊)¶
束禾何必再三將軌革當年亦𣺌茫獨坐中書書剝字¶
果然紅日壓無光¶
　(老學菴筆記秦㑹之專國軌革中又多三人各持禾/一束曰秦字也其言亦頗驗及秦氏廢亦無人占得)¶
<pb:KR4h0166_WYG_001-25b>¶
　(此卦矣司宋稗類鈔乾道中駁放秦塤等科名方集/議時中  誤以駁為剝衆畏中司䕶前遂皆書曰剝)¶
　(又謝石拆春字謂秦頭太/重壓日無光忤檜死於戌)¶
秘書省坐狀元憨紅履塼巾侈笑談石鼓墨文今在否¶
裝池碑版付枯蟫¶
　(朝野襍記紹興十二年秦申王當國其子熺始冠多/士十五年以秦熺提舉秘書省  南宋相眼陸務觀)¶
　(云嘗記先人說紅鞋飾帯始唐莊宗施之優人文昌/襍錄滑臺賈昌朝畫像猶黒鞋不知紅鞋起於何時)¶
　(渡雲麓漫鈔元祐間有溫公帽伊川㡌未有巾之名/  江後方著紫衫號為窄衫盡巾巾之製有圓頂方)¶
　(頂塼頂琴頂秦伯陽以塼頂服去頂内之重紗謂之/四邊淨  石鼓文辯鄭樵模寫其字之可曉者而隨)¶
<pb:KR4h0166_WYG_001-26a>¶
　(用其見以為之辯南劍州州學以鄭本鋟木紹煕辛/未有以墨本見示者建康秦丞相家蔵本也㸃畫糢)¶
　(糊皆不可讀日甘露園短書秦熺當其父檜執政/十九年中無  不煆酒器無日不裱背書畫碑版)¶
空向權門去附名龍圖曽是說端明蘇家骨月皆零落¶
悔不閹奴序弟兄¶
　(或淳臨安志紹興元年禮部尚書秦檜參知政事龍/圖閣待制孫覿賀檜有曰盡室航海還復中州四方)¶
　(傳聞感涕交下漢蘇武節毛盡落止得屬國唐杜甫/麻鞋入見乃拜拾遺檜以為譏巳大怒  快雪堂集)¶
　(跋宋孫尚書覿尺牘云聞之毘陵人尚書實大蘇公/遺體孫老得公棄婢而生畏時禁不能自明而詳其)¶
　(顚末於家乗親朱子語錄梁師成自謂東坡遺腹子/待蘇叔黨如  弟兄諭宅庫云蘇學士使一萬貫以)¶
<pb:KR4h0166_WYG_001-26b>¶
　(下不須復慧考香祖筆記坡公往陽羨憇村舎見一/童子頗聰  出對句云衡門稚子璠璵器童子應聲)¶
　(曰翰苑仙人錦繡腸坡喜之童子即覿也然則遺/體之説妄矣  披孫覿字仲益撰鴻慶集四十巻)¶
木隂斜轉月娟娟片紙驚看戴角豜判得棄官何處去¶
雲中來往翦頭僊¶
　(夷堅志秦檜下岳飛大理獄周三畏鞠之遇夜間行/見古木下一物似豕而角周却歩此物徐行至獄傍)¶
　(小祠而隱經數夕復往月甚明又見前怪首有片紙/書發字  樵書大理卿周三畏不肯勘問岳武穆掛)¶
　(冠而去不知所之後於延安葭州山中有翦頭仙人/日飲淨水三甌與人論及宋事咸陽寃死仙輙大哭)¶
　(問其姓曰姓周後忽不知其何從而去空中墜/名帖二紙書周三畏拜謝乃知翦頭仙即周也)¶
<pb:KR4h0166_WYG_001-27a>¶
佃客當時岳五郎廬山淚血灑松篁獄辭一紙書天日¶
不願千年姓氏香¶
　(宋稗類鈔岳太尉本是韓魏公家佃客每見韓家子/弟必拜  學圃藼蘇初岳飛從戎留妻養母姚氏既)¶
　(而河北淪陷訪求數年不獲俄有自母所來者寄聲/曰為語五郎勉事聖天子無以老嫗為念也飛竊遣)¶
　(人迎之往返十有八然後歸奉之後宣撫襄陽母死/與子雲跣足扶櫬歸𦵏路人無不涕泣既𦵏廬於墓)¶
　(側云揮麈錄張唐老自九江來聞岳侯父子伏誅唐/老  去歲在匡廬正覩岳侯𦵏母儀衛甚盛一僧為)¶
　(言岳𦵏地雖佳掩壙之後子孫須有非命者然經數/十年再當昌盛  同話錄岳武穆獄案今在莆陽陳)¶
　(魯公家世本無獄辭但大書天日昭昭天日昭昭八/字是罪案乃是細書與前筆跡不同不知後來如何)¶
<pb:KR4h0166_WYG_001-27b>¶
　(粘成巻也片竹莊舊藁讀岳鄂王/行實詩一  堂中紙千年身後名)¶
賜來盾樣襲文綈玉軫金徽御墨題不見薦紳稱四絶¶
曽知閣譜重江西¶
　(玉海髙宗賜洪皓御銘盾様琴一上曰古人琴製不/同朕製盾様以示不忘武備之意  佩楚軒客談端)¶
　(淳薦紳四絶楊嗣翁琴趙文中棋張溫夫書趙子固/畫  清容集琴述往年錢唐楊司農以雅琴名於時)¶
　(有客三衢毛敏仲嚴陵徐天民在門下朝夕損益琴/理刪潤别為一譜以其所居曰紫霞名焉自渡江來)¶
　(譜之可攷者曰閣譜曰江西譜閣譜由宋太宗時漸/廢至皇祐間復入袐閣今世所藏金石閣畫之精善)¶
　(咸謂閣本葢皆昔時秘閣所庋而琴有閣譜亦有義/也方閣譜行時别譜存於世良多至大晟樂府證定)¶
<pb:KR4h0166_WYG_001-28a>¶
　(益以閣譜為貴别譜復不得入其學寢絶紹興時非/入閣本者不得待詔曰江西者由閣而加詳焉  按)¶
　(楊纘字繼翁寜宗楊后兄/次山之孫也號紫霞翁)¶
綠雲深擁御袍黄一枕琉璃清夢長花竹後來誰弛禁¶
海棠樹樹染天香¶
　(松隱集題禁中黄石榴安石開花比御衣縐紅繁緑/不能竒上林别有嬌黄貴如翦氷綃襯玉肌又禁中)¶
　(茶蘼詩宻葉素華青羽帔繁香秀色六銖衣枕間為/插琉璃滿清夢泠泠入翠微  宋元通鑑内侍移竹)¶
　(栽入内趙鼎見之責曰艮嶽花石之擾皆出汝曺今/欲蹈前轍耶因奏其事帝改容謝又紹興二年禁買)¶
　(花木珍禽臨安諸門不許放入自海棠譜一巻錢唐/陳思撰開慶元年自敘云海棠  杜陵絶吟至鄭谷)¶
<pb:KR4h0166_WYG_001-28b>¶
　(已為舉似本朝列聖品題雲章奎畫烜耀千古此/花盛傳於世余因採集諸家為一編曰海棠譜)¶
詶唱詩章洵雅嫻窄衣絲履識龍顏五雲玉座傳香逺¶
射垜前排招箭班¶
　(武林遺事孝宗幸玉津園講燕射禮皇太子宰執皆/從賜宴上服顔巾窄衣束帯絲履内侍御帯進弓箭)¶
　(看箭人喝看御箭教坊樂作射垜前排立招箭班皇/帝射中太子以下各拜稱賀上賦七言詩丞相以下)¶
　(屬和又招箭班者服紫衣幞頭叉手立於垜前御箭/之來能以幞頭取勢轉導入的亦絶技也  松隱集)¶
　(從駕玉津園詩天子行春御六龍五雲回暖泛晴風/和鸞寶苑梅花路賸有香傳玉座中  東京夢華錄)¶
　(招箭班外又一人口銜一銀盌兩肩兩手共五隻箭/來則能承之射畢駕歸宴  觀此南渡制度皆承祖)¶
<pb:KR4h0166_WYG_001-29a>¶
　(制/)¶
千秋聖節拜彤宸詔賜餼牲及下臣慶禮常聞南北使¶
金人擇日作生辰¶
　(宋史髙宗天申節五月二十一日孝宗㑹慶節十月/二十二日光宗重明節九月四日寧宗瑞慶節十月)¶
　(十九日理宗天基節正月五日度宗乾㑹節四月九/日  玉堂襍紀宰執及親王生日預申學士院撰詔)¶
　(書及賜目一紙祖宗時牲餼外又錫器幣過江後牲/餼耳米麫本色羊準價酒則臨安醞造加以黄封)¶
　(周益公年譜七月甲子中使賜生日生餼米麫羊酒/  松漠紀聞金人生日各分占良時尼堪以正旦烏)¶
　(舍以元夕烏雅美以上已國主亶以七夕等生老學/菴茟記淳熙已酉金邉帥移文境上曰皇帝  日本)¶
<pb:KR4h0166_WYG_001-29b>¶
　(是七月今為南朝使臣冒/暑不便已權作九月一日)¶
諸生伏闕捲堂歸當路無才愛養違寧逺荒阡寒食候¶
尚餘草木戀春暉¶
　(清夜録淳祐十二年武學為同舎求棺木京尹余太/監晦差伍作搔撿掲帛裂衣暴露兩日齋衆同太學)¶
　(伏闕上書不報各捲堂散去司業蔡抗申奏即就出/浙江亭呼吏出榜云就撥官㑹一百萬照甲牌俵散)¶
　(以表賑䘏之意者成化杭州府志宋有寧逺阡𦵏太/學生死而無歸  在方家峪梯子嶺下國子司業王)¶
　(介撰/記)¶
江上風吹羅刹沙九重遙拜䕶僊查攢宫巳建容車出¶
<pb:KR4h0166_WYG_001-30a>¶
萬國齊簪白柰花¶
　(聞見錄顯仁太后龍輴將渡㑹稽上預恐風濤為孽/於宫中黙禱清忠廟及篙御既戒浪平如席  揮麈)¶
　(錄紹興初昭慈聖憲皇后升遐朝論欲建山陵曽公/巻以謂帝后陵今存伊洛復中原即歸附矣宜以攢)¶
　(宫為名徽堅瓠集寧徳皇后從徽宗䝉塵紹興五年/訃音來  州唐輝使休寧尉陳之茂撰疏文云十年)¶
　(罹難終弗返乎蒼梧萬/國銜寃人盡簪乎白柰)¶
大理埋魂骨已枯復仇九廟獻軍俘拚香棄雪清風鎮¶
誰寫將軍嘗后圖¶
　(宋元通鑑史嵩之遣使以孟珙所獲金哀宗遺骨及/寳玉法物并俘囚等獻於臨安備禮告於太廟蔵其)¶
<pb:KR4h0166_WYG_001-30b>¶
　(骨於大理寺獄庫州癸辛襍志史嵩之開判湖閫與/孟珙合元兵攻蔡  獲亡金守緒殘骸以歸且繪八)¶
　(陵圖以獻這見只篇宋人嘗后圖上有題云棄雪拚/香無處著  面孔一綜兒是清風鎮的様子那將軍)¶
　(是報粘罕/的孟珙)¶
四海歡聲傳墨本恤刑寛政頌皋陶頻年獄吏宣恩處¶
青火桁楊享少牢¶
　(山堂肆考紹興二年詔以恤刑手詔刻石頒諸郡縣/奉使魏良臣曰北人得上親筆恤刑墨本曰恤刑如)¶
　(此民心安得不歸書宋史淳熙元年守臣胡與可奏/三院獄空上賜璽  奬諭  古杭襍記舊傳三歲拜)¶
　(郊或明堂大禮所有在前誤國姦臣首級在大理寺/者必以文祭蓋訛傳謂以汚穢之物祭之其實乃少)¶
<pb:KR4h0166_WYG_001-31a>¶
　(牢也其文云國祭于三年恩霈汝雖/誤國然今亦不忘汝之舊特用以祭)¶
今日士師非禾絹申王巳見卧書齋滿朝伴拜母多語¶
還有臺端肉簡牌¶
　(困學記聞誠齋為章燾墓銘云今日士師非禾絹士/師也宋明帝紀胡母顥專權奏無不可時人語曰禾)¶
　(絹閉眼諾胡毋大張槖禾絹謂上也葢謂秦檜顓政/士師非主上之士師也  山堂肆考宋秦檜初為太)¶
　(學生號秦長脚一日睡於窗下有異人來詣檜語其/同舎郎曰他日此人誤國害民天下同受其禍諸君)¶
　(亦有死其手者悉劉時舉續資治通鑑自檜當國士/大夫之名望者  屛之逺方齷齪委靡不振之徒一)¶
　(言契合即登政府仍止除一㕔謂之伴拜稍出一語/斥而去之  王宗沐續資治通鑑楊愿為中丞迎合)¶
<pb:KR4h0166_WYG_001-31b>¶
　(檜意以舉劾人/號之為肉簡牌)¶
鐵豸班心列諫官滿朝人指滿朝歡一遭白簡書名姓¶
又使家人製藥丸¶
　(王宗沭續資治通鑑章鑑居位號寛厚與人多許可/時目為滿朝歡  劉時舉續資治通鑑紹興元年何)¶
　(澹同知貢舉劉光祖除殿中侍御史首上學術邪正/之章及奏名被㫖入院拆巻出同院謂光祖曰何自)¶
　(惚見公所上章數日為之恍/  日餌定志九他可知也)¶
當時深悔和魚須蚤列江西詩派圖齋閣焚香滌研外¶
煎茶偏自喚昌奴¶
<pb:KR4h0166_WYG_001-32a>¶
　(困學紀聞徐師川以諫議召程致道在西垣封還除/書言與中貴人唱和魚須之句為人所傳  詩説雋)¶
　(永徐師川贈中貴鄭公諶詩平生不善劉蕡䇿色色/人中自有人  漁隱叢話師川因鄭諶而進致身樞)¶
　(府東湖集中與鄭唱詶亦多又呂居仁江西宗派圖/推豫章黄山谷為詩祖列陳師道潘大臨謝逸洪芻)¶
　(饒節僧祖可徐俯洪明林敏修洪炎汪革李錞韓駒/李彭晁沖之江端本楊符謝薖夏倪林敏功潘大觀)¶
　(何顗王直方僧善權二十五人以為法嗣謂源流皆/出自豫章也  宋史新編徐俯字師川號東湖七歲)¶
　(能詩為山谷所知以父禧死事受通直郎邦昌僭位/遂致仕工部侍郎何昌言與弟昌辰避邦昌諱皆改)¶
　(名俯買婢名昌奴客至即呼前驅使之客堯山堂外/紀徐師川是山谷外甥晚年欲自立名  有稱其源)¶
　(自山谷者公讀之不樂荅以小啟曰涪翁之玅天下/君其問諸水濵斯道之大域中我獨知之濠上案此)¶
<pb:KR4h0166_WYG_001-32b>¶
　(則師川久已無渭陽之情矣且藉閹寺以進身倒行/逆施皆晚年之事以邦昌名其婢頗覺可嘉特表出)¶
　(之/)¶
栖雲花月小坡僊元祐儀型屬後賢天寳遙遙千載事¶
又從詩酒薦青蓮¶
　(山堂肆考宋趙逵資州人累遷至中舍髙宗以其文/章似蘇軾人號為小東坡有棲雲集行世  厯代臣)¶
　(鑑張浚與趙鼎共政多所引擢從臣朝列皆一時之/望人號為小元祐  清容集跋汪龍溪外制草崇觀)¶
　(詞臣以扇對全語為髙獨龍溪先生痛埽時弊盡復/元祐之舊不幸為秦氏子擯斥  劍南集題跋孝宗)¶
　(一日御華文閣問周益公曰今代詩人亦有如唐/李白者乎益公以放翁對由是人競呼為小李白)¶
<pb:KR4h0166_WYG_001-33a>¶
虎頭金甲列前扄天眷牛車去不停尋得周家姊妹帖¶
朔風腸斷讀零丁¶
　(楓窗小牘靖康已前汴中門神多番㨾戴虎頭盔而/王公之門至以渾金飾之識者謂虎頭男金飾便是)¶
　(金人在門也以弔伐錄太上皇太上皇后鄭氏至金/營諸王嬪御  下畢至親王二十八人帝姬一十五)¶
　(人皇太子一人諸王男女一十六人一三朝北盟㑹/編金人遷天眷於通塞州去燕山府  十五百里給)¶
　(田十五頃令種蒔以自養王經濟類編上皇離青城/金人以牛車數百乗載諸  後宮皆金人牽駕不通)¶
　(華言林放翁題跋周侍郎尋姊妹帖方建炎多故羣/盜如  士大夫罹禍有盡室不知存亡者觀周公所)¶
　(書可為流涕今案東漢戴良有/尋父零丁即  尋人帖子也)¶
<pb:KR4h0166_WYG_001-33b>¶
八罪彈章上玉階育翁負鼓唱荆釵梅溪莫笑元辰命¶
曽憶無衣卧學齋¶
　(王宗沐續資治通鑑侍御史王十朋論史浩懐姦悮/國等八罪遂罷浩知紹興府  天祿識餘玉蓮王梅)¶
　(溪先生十朋之女孫汝權宋進士與梅溪為友敦尚/夙誼先生劾史浩八罪汝權實慫惠之史氏所最切)¶
　(齒遂妄作荆釵傳竒謬其事以衊之人升菴外集潛/説友宋安撫使今傳竒王十朋有此  訛為錢  餘)¶
　(姚許浩賦荆釵百詠已鞠坡叢話王十朋云術者謂/予命犯元辰故仕輒  予笑曰有是哉戲作問荅語)¶
　(又王十朋寓居臨安偶值乍寒諸生有陳元佐劉士/宗各借以衣童生謝偉謝侃濟以衾因作二詩以贈)¶
　(茂案王十朋字龜齡撰梅溪奏議三巻報史緯陳之/  嘗毁浩浩擬之茂進職上曰卿以徳  怨耶浩曰)¶
<pb:KR4h0166_WYG_001-34a>¶
　(臣不知有怨若以為怨而以徳報之是有心也莫濟/詆浩尤甚浩薦濟掌内制上曰濟非議卿者乎浩曰)¶
　(臣不敢私害人按史載史浩寛/厚如此荆釵之作果何為耶)¶
禪牀夜午春生夢書閣燈青月覆香一種痴情何處是¶
風流都入選優塲¶
　(古今女史宋女貞觀陳妙常尼年二十餘姿色出羣/詩文俊雅工音律張于湖授臨江令宿女貞觀見玅)¶
　(常以詞調之妙常亦以詞拒詞載名媛璣囊後于湖/故人潘法成私通情洽潘宻告于湖以計斷為夫婦)¶
　(即俗傳玉簪記是也内警心錄陳淳祖為賈似道之/客守正為諸客所疾  人亦惡之一日諸姬爭寵宻)¶
　(竊一姬鞵蔵淳祖牀下意欲并中二人也賈入齋見/之心疑焉夜驅此姬至齋門誘之淳祖不答繼以大)¶
<pb:KR4h0166_WYG_001-34b>¶
　(怒賈方知其無他遂勘諸姬得其情由是極契/淳祖後遂有知南安軍之命金元院本演其事)¶
一餅清甌雪㸃初晚香和月入簾疎空傳舊㨾紅綾袋¶
貢録先將小鳳除¶
　(咸淳臨安志周必大賜筆記次韻詩天香謾炷薰常/歇貢茗虚霑様頓殊晨壁搖風愁幕冷夜窗透月喜)¶
　(簾疎註雖賜香而火禁甚嚴不許炷爐諸位緫賜茶/三百斤舊每斤即一紅綾袋凡十餘團今乃給黄袋)¶
　(拆而分之以一餅為一斤殆典吏移易也千北苑茶/錄先人作茶録當貢品極勝之時凡有四  餘色紹)¶
　(興戊寅充攝事北苑閲近所貢皆仍舊其先後之序/惟躋龍團勝雪於白茶之上及無興國岩小龍小鳳)¶
　(盖建炎南渡有㫖罷貢三之一而省去之也蒸五襍/組茗有片有散片者即龍團舊法散者則不  而乾)¶
<pb:KR4h0166_WYG_001-35a>¶
　(之如今之茶也始知南渡/之後茶漸以不蒸為貴矣)¶
丞相生辰馹使聞四方車馬巳紛紛漫誇天慶觀中列¶
不及髙家九錫文¶
　(續資治通鑑韓侂胄却生日賀儀仰奏官徧行闗報/時士大夫或獻紅錦壁衣承塵地衣之屬修廣髙下)¶
　(皆與中堂等有獻紅牙果卓正珠搭檔遇生日大臣/以下皆排列所獻於天慶觀之廡下都人競徃觀焉)¶
　(九談薈韓侂胄生日髙似孫獻詩/  章毎章用一錫字以寓九錫)¶
呵殿歸來報舉觴迎門三十六鴛鴦南園又有閒風月¶
蚤逐笙歌過别房¶
<pb:KR4h0166_WYG_001-35b>¶
　(王宗沐續資治通鑑韓侂胄愛妾張譚王陳四人皆/知郡夫人  丹鉛錄寜宗時武學生華岳池州人上)¶
　(書極論韓侂胄之惡并詆程松之納妾倪僎售妹蘇/師旦獻妻書奏侂胄大怒下之大理貶建寧圜土中)¶
　(死於獄近觀厯代名臣奏議可謂/詳矣而岳奏不在其中故表出之)¶
夜半中宫調虎符軟纒能敵鐵鞭無九重尚抆追回淚¶
去國誰憐趙汝愚¶
　(四朝聞見録虎符半在禁中半在殿巖開禧間慈眀/隂贊寧皇誅侂胄出御批授錢象祖象祖授殿岩夏)¶
　(震震遣其帳下鄭發王斌邀韓車於六部橋徑出玉/津園夾牆韓身裹軟纒用鐵鞭中韓隂乃死地名磨)¶
　(刀坑又寧皇時聞韓出玉津園亟用牋批殿司前往/回韓太師慈明持牋泣且對上云若欲追回他我請)¶
<pb:KR4h0166_WYG_001-36a>¶
　(先死寧皇抆淚而止/主之其制刻篆中分)　(宋史建炎改鑄虎符樞宻院/說纂趙汝愚横遭謫去國之)¶
　(日天為雨血京城人以盆盎貯之色殷然聞宋史本/傳史彌逺錢象祖等赴延和殿以殛侂胄  帝不之)¶
　(信越三日帝猶謂其未死盖/是謀悉出中宫帝初不知也)¶
行間江南孰自謀私財官物已都休出師不草當時詔¶
伴簡何来雙髑髏¶
　(𢎞簡録金購得侂胄族人韓元靚使行間於宋送令/渡淮宋督府邱崈奏之宋方欲盟即遣崈䕶元靚北)¶
　(歸因宻諭崈使歸罪邊將以請和自四朝聞見錄開/禧兵端既啟國用漫虧侂胄上表  謂家蔵先朝錫)¶
　(予金器六千兩上之寧皇優詔允其請天下笑韓之/欺君  筆麈韓侂胄出師數衂自悔失圖私出家財)¶
<pb:KR4h0166_WYG_001-36b>¶
　(二十萬以助軍興而募人持書赴金求和然竟不免/於函首  朝野襍記韓侂胄將舉兵先以業正則直)¶
　(學士院盖藉其名使草出師詔也正則喻其意堅辭/三四於是用李璧草之  宋元通鑑嘉定元年王柟)¶
　(以韓侂胄首蘇師旦首至金金主璟御應天門備黄/麾立仗受之百官上表稱賀懸二首并畫像於通衢)¶
　(令百姓縱觀然後漆其首蔵於/軍器庫遂命完顔匡等罷兵)¶
袈裟偏袒醉醺醺多少山靈奉事殷不引紅粧看花棒¶
風流傳得起棺文¶
　(靈隱志道濟侍者台州李氏子初叅矑堂知非常僧/然飲酒食肉有若風狂監寺不能容矑堂云法門廣)¶
　(大豈不容一顛僧人遂不敢言及逺公既寂出居淨/慈在本山有化砌靈隱至錢唐門街道疏  淨慈寺)¶
<pb:KR4h0166_WYG_001-37a>¶
　(志神運井在香積廚内泉極甘冽皎焉沖照其下縱/廣約二丈餘窺深悸魂内外引汲不竭嘉定時有六)¶
　(甲神常協僧道濟運木於此故云相傳其衇與江水/通又名通江又濟顛常為陶師兒作起棺文下火文)¶
　(親古杭襍記杭州市肆有喪之家命僧為佛事必請/  戚婦人觀看主母則帶養孃隨從養孃首問來請)¶
　(者曰有和尚弄花棒鼓否而請者曰有則養孃爭肯/前去花棒鼓者謂每舉法事則一僧三四棒鼓輪轉)¶
　(抛弄諸婦女競觀之以為樂多案陶/師兒事已詳第四巻中兹不  列)¶
封章誰道左司賢獨秉鈞衡十七年癡漢滿朝縁底事¶
金人歲歲問胡銓¶
　(甘露園短書胡澹菴上髙宗封事是范左司璿作范/擬上澹菴慮其親老禍且不測取以為已意上之非)¶
<pb:KR4h0166_WYG_001-37b>¶
　(澹菴筆也今人知有澹菴而不知有范璿范璿之不/幸耳  昨非菴日纂紹興末朝士多饒州人時人語)¶
　(曰諸公不是癡漢公宋稗類鈔乾道初金使來猶問/胡銓今安在張魏  曰秦檜持柄十九年只成就得)¶
　(一個胡邦衡再考談薈宋申王檜以紹興八年右僕/射同平章事  擅政進少保太師以二十七年殂凡)¶
　(十七年案胡銓撰/忠簡奏議四巻)¶
得遇天家畢骨董虛將薰染供郊園金龜巳苦多尸氣¶
彞鼎輸他列死軒¶
　(三朝北盟㑹編畢良史字少董以買賣古器書畫赴/行在思陵方捜訪古玩恨未有辨其正偽者得良史)¶
　(甚悦月給俸二百千而食客滿門時號貧孟嘗後權/知東明縣搜求古器書畫復載以達行左人又號之)¶
<pb:KR4h0166_WYG_001-38a>¶
　(畢骨董久紫桃軒襍綴古鼎彛皆黄銅今人得之地/中者嵗  色變自應爾今郊廟所製乃用藥薫染作)¶
　(蒼黑此何理然則藥燒銅物已起於宋矣一癸辛襍/志景定中向若水墓為賊所刼其棺上為  槅盡貯)¶
　(平日所愛法書名畫時董正翁得其蘭亭一巻正定/武刻也後有名士跋語甚多其精神炯炯透出紙外)¶
　(正翁極珍之然尸氣所侵其臭殆不可近或教以擅/香能去尸氣遂作檀香圅貯之然付之庸工裝潢頗)¶
　(為裁損所謂金龜八字云皆研北襍志畢少董命所/居之室曰死軒凡所服用  上古壙中之物玉如彼)¶
　(含蟬/是也)¶
煙飛小朶斲雲根梅子青青客打門詩酒四時春萬樹¶
紅亭却建別家園¶
<pb:KR4h0166_WYG_001-38b>¶
　(太平清話范石湖小峨嵋靈璧石也煙江疊嶂太湖/石也天柱峰英石也皆歸休時閒玩  語林范至能)¶
　(喜啖梅人嘗致一斛奩至能食之須㬰而盡雲酒小/史范至能有萬里春酒  四部槀范至能有  霞酒)¶
　(平𢎞簡錄張説乾道七年除簽書樞宻院事朝論不/  中書舎人范成大不草詞説罷為奉祠説語人曰)¶
　(范至能亦胡為見攻指所坐亭曰是材/植皆致能所恵  案范至能撰石湖集)¶
錦官先進牡丹衾分賜宫袍出上林象尺薰爐寒夜永¶
文牕深度美人鍼¶
　(文獻通考乾道二年户部言左蔵東西庫每歲所賜/賜袍親王宰執以全匹餘裁裂給之請皆照以全匹)¶
　(上從之又賜窄錦袍有翠毛宜男雲雁細錦獅子練/鵲寶照大錦寶照中錦凡七等應給賜袍者皆五件)¶
<pb:KR4h0166_WYG_001-39a>¶
　(次四件次三件次二件尚淳熙玉堂襍記十月朔賜/錦襖子學士院四金鵰  書八搭暈錦宰臣使相天)¶
　(下樂舊蜀錦譜建炎三年始織造錦綾被褥乾道四/年即  廉訪司潔巳堂剏錦院有上貢錦官誥錦細)¶
　(色錦等其名有八答暈樂盤毬窠簇四金鵰窠水林/檎  翠地獅子  天下    大  獅子  大  馬)¶
　(雙窠雲雁正宜男百花露瑞草雲鶴孔如意牡丹魚/穿花鳳    紅雪花毬    大百花  雀  六金)¶
　(褥紫皁段子褥聚八仙被天馬四飛魚被正紅大被/    皁大被    青大  褥    色中    緋大被)¶
　(江正紅雙連椅背多正紅單椅背樓輟耕錄髙宗渡/  後𣙜埸購求為  錦標如克絲  閣  克絲龍水)¶
　　(克絲百花攢龍摘克絲龍鳳鵲紫寳階地紫大花/五色簟文  小  珠方勝鸞    青綠簟文  紫)¶
　(鸞鵲霞百花龍黄龜紋鸞珠燄絳紫曲水樓紫荷花/  紅  雲鸞    霞雲  一名  霄  青  閣  青)¶
<pb:KR4h0166_WYG_001-39b>¶
　(大落花團紫摘珠龍團盤青櫻桃路皁方團白花龜/  褐方  白花  方勝  象  毬    衲  柿紅)¶
　(背綬樗蒲瑞宜男八寳照/    帯    草    花暈)　(龜蓮暈天下樂盤練鵲/銀鉤    細花  鵰)¶
　(翠色獅子地盤毬/翔鸞  遍  芙蓉)　(水藻戲魚/七寳金龍)　(遍地襍花/倒仙牡丹)　(遍地/白蛇)¶
　(龜紋巻黄地碧牡丹方勝也輟耕錄一條厲君太鴻/第六  錦褾裝池一首註  今所謂宋錦者其名色)¶
　(盖詳於南渡行都矣/向註偶略因録於此)¶
宸書曽為擬汾陽勲業淮西亦可方一字裹巾一把雪¶
慚無秦蜀入封疆¶
　(山堂考索髙宗御書郭子儀傳賜韓世忠又書裴度/傳賜張浚  三朝北盟㑹編韓世忠既罷兵柄為樞)¶
<pb:KR4h0166_WYG_001-40a>¶
　(宻使乃製一字巾入都堂則裹之出則以親兵自衛/檜頗不喜  韓蘄王神道碑王在軍中獨馳騎馬使)¶
　(一把雪執信字旗一把雪者其兵之曺號孟趫捷善/走之人也  王庶家傳公為兵部侍郎對殿口陳手)¶
　(畫秦蜀形勝利/害上大喜之)¶
翠翹筆底散天葩豔豔芳容暈曉霞樺燭影中二十二¶
杏紅箋上寫春華¶
　(焦氏説楛翠翹洪内翰侍人題畫竹云翠翹戲筆字/畫婉媚程大昌題詩戲作風枝斜再惱玉堂宿  異)¶
　(聞緫錄臨安倡女儀二十二名與頗慧悟能立成詩/詞予於席間與紙筆即賦詞大略美吾兄弟有鄱江)¶
　(英氣鍾三/秀之句)¶
<pb:KR4h0166_WYG_001-40b>¶
千秋廟貌錦江濆獻助謀猷四木君可惜月湖佳子弟¶
空傳遺墨號昇聞¶
　(續成都記武侯祠壁間嵌一小碑上鐫繪像衣冠甚/古雅題云丁黼字文伯石埭人也宋嘉定初進士有)¶
　(詩名以忤史彌逺出帥成都元人入蜀公不屈死之/詔諡恭愍賜廟涎溪有司春秋祀  瀛奎律髓成都)¶
　(太守自國朝以來至今皆畫像云附王宗沐續資治/通鑑薛極與胡榘聶子述趙汝述  史彌逺最親用)¶
　(事時人謂之四木姪清河書畫舫史守之越國公浩/之孫衛王彌逺之  仕終朝奉大夫中年避勢逺嫌)¶
　(退居月湖寜甫田集史守之退處月湖與慈湖諸公/講肄為樂  宗書碧沚二字賜之  太平清話宋史)¶
　(守之心非叔父彌逺所/為著昇聞録以寓規諫)¶
<pb:KR4h0166_WYG_001-41a>¶
九市官街新築成青裙販婦步盈盈三更歌笑明燈火¶
巡檢傳呼出御營¶
　(渭南集凡都城橋梁道路皆包道成力治之費至緡/錢百餘萬  續文獻通考宋理宗嘉禧中臣寮言蔬)¶
　(菜魚肉日用所須販夫販婦所資錐刀以營升斗若/皆以官價强取之終日營營錢本乾沒  華谷集詩)¶
　(天上歸來打六更夢回搔首正瞢騰玉霜初上三更/月絳綵猶明九市燈聲徹銅魚催勘箭影斜金雀在)¶
　(觚稜帝鄉東望重回首佳氣何時到五陵幕學詩初/槀天街夜步詩風不停雲月更清千門繡  笑歌聲)¶
　(御營巡檢無拘束/走馬天街夜達明)¶
賜來金臼耀街衢百藥無如用呪符佛佛不知煩惱界¶
<pb:KR4h0166_WYG_001-41b>¶
才辭禁籞即酆都¶
　(船窗夜話孝宗嘗患痢徳夀憂之過宮偶見小藥局/遣使宣之至語以食湖蟹多故至此醫曰此冷痢也)¶
　(用新米藕節以熱酒調服數服而愈徳夀乃大喜以/金杵臼賜之乃命以官至今呼為金杵臼嚴防禦家)¶
　(飛靈隱志天醫波利多乃天醫菩提化身淳熈間居/  來峰  山堂肆考杭州慈聖院有吕公池宋乾道)¶
　(間髙僧能取池水呪之以施病者輒愈號聖水池平/遂昌襍録馬都錄者號靜齋以道法際遇度宗賈)¶
　(章以海味進謝后㗖之泄瀉不止馬進符水飲之而/愈因言曰臣上告佛佛繼今他人進飲食不可造次)¶
　(供御言出賈已知之甫出禁門即下/臨安府獄面刺雙旗押付酆都寨)¶
嵗寒亭外過西村横幅窗開坐小軒半樹梅花流水上¶
<pb:KR4h0166_WYG_001-42a>¶
酒標挑出竹籬門¶
　(遂昌襍錄孤山之隂一亭在髙阜上曰歲寒繚亭皆/古梅亭下臨水曰挹翠閣皆斗拱砌成極為宏麗葢)¶
　(盧董兩璫以内府錢建西太乙宫又能以其餘資建/兩閣可謂能事  又寳墖下西為善住閣其間有山)¶
　(中四時小窗横幅安樂窩之類其結構皆明敞可喜/稍西陟為江湖偉觀  武林舊事孤山有西泠橋又)¶
　(名西村數捜采異聞録都城酒肆皆掲大帘於外以/青白布  幅為之或掛缾瓢箒秆時人多詠於詩)¶
才到綸扉捧賜金茅檐曽憶淚雙淋紫衣中貴宣丞相¶
玉海金柈請㸃心¶
　(夢占類考趙雄㣲時最貧母在無以卒嵗夫婦對泣/次日埽除拾銀一錠重二十五兩由此稍活後入相)¶
<pb:KR4h0166_WYG_001-42b>¶
　(例賜白銀百錠既受而缺一錠將以詰守蔵吏夢左/蔵庫神告曰某年月日巳先借用一錠覺而憶正埽)¶
　(除得銀之月日也君吹劍錄孝宗詔每日常朝不必/宣宰相名趙雄奏  前臣名禮也上曰蘇洵嘗言名)¶
　(呼而進退之非所以禮貌大臣丞相不必辭數宋稗/類鈔趙溫叔丞相阜陵素喜之且聞其善噉  倍常)¶
　(人㑹史忠恵進玉海容酒三升一日問曰朕作㸃心/相請命中貴捧玉海賜酒至六七繼以金柈捧籠炊)¶
　(百枚遂食盡/上為之一笑)¶
食經珍品過堂㕑忘却家鄉椒數株書畫悦生别録上¶
空存屈角印葫蘆¶
　(貴耳錄天台桐蕈逺致色味必變乃併桐木致之賈/相供饌  又賈師憲喜苕溪鯿魚趙與可造大盤養)¶
<pb:KR4h0166_WYG_001-43a>¶
　(魚千頭作機使灌輸不停魚㳺泳自得數舟上下逓/運不絶  始豐槀賈氏族譜天台賈氏在宋為最盛)¶
　(余少在鄉里所聞而知者惟知漢州之奇有遺恵在/鄉里蜀多美椒漢州解官歸㩦其種蒔之其味辛烈)¶
　(不減蜀産至今人稱漢州椒云由漢州而下皆仕宋/有階至承議郎承節郎者而其别出之族有擁旄二)¶
　(鎮秉鈞兩朝者葢甚顯矣云云巻清河書畫舫賈似/道留心書畫家蔵名蹟多至千  其宣和紹興秘府)¶
　(故物往往乞請得之其名蹟標題見於悦生别録字/又賈師憲所蔵書畫皆有古玉一字印相傳是封)¶
　(又謂之屈角封乃長字也印大將及二寸其篆法用/李陽冰新意盤屈成文前無此體當是唐時所作又)¶
　(有悦生葫蘆印悦生賈堂名也腳古今法書范神仙/起居注思陵故物標綾上有曲  封并悦生葫蘆印)¶
　(盖似道柄國時御/府珍秘多歸私家)¶
<pb:KR4h0166_WYG_001-43b>¶
泉布行都巳號繁一時交鈔又番番銙牌尚寫臨安府¶
官劵何來天市垣¶
　(錢譜髙宗建炎通寶/興元寳  紹興通寳)　(建炎元寳通建炎重寳元紹/孝宗隆興  寶  乾道  寳)¶
　(嘉淳熈元寶開光宗紹熈元寳通寜宗慶元通寳/  泰元寳    禧元寶  開禧  寳  嘉定元寳)¶
　(理宗大宋通寳/寳  嘉煕元寳)　(紹定通寳/淳祐元寳)　(端平元寳/寳祐元寳)　(端平通/開慶元)¶
　(寳宋景定元寳十度宗咸淳元寳命少帝徳祐元寳/    史紹興二  八年七月已夘  取公私銅器悉)¶
　(付鑄錢司民間不輸者罪之以元史劉宣言交鈔所/起宋紹興初軍餉不繼造此  誘商旅為沿邊糴買)¶
　(之計各至正直記宋季銅銙牌長三寸有竒濶二寸/大小  不同皆鑄臨安府三字而鑄錢貫文曰壹百)¶
<pb:KR4h0166_WYG_001-44a>¶
　(之等之類額有小竅貫以致逺最便於民近有人收/為鑰匙牌者亦罕得矣  二老堂襍志近嵗用㑹子)¶
　(特官劵耳不知何人目為楮幣遂入殿試御題若正/言之猶紙錢也乃以為文何耶  槎菴小乗臨安天)¶
　(市垣耳宋髙宗/南遷建都於此)¶
家筵靜看無聲樂别館爭排鎮宅錢練得桃花繡甲隊¶
義兒相送上江船¶
　(三朝北盟㑹編醫官王繼先於宅傍剏一别館畜臨/安名妓劉榮奴其子悦道則畜金盻盻父子聚麀令)¶
　(妓女時作歌舞聞淵聖升遐乃令妓女舞而不歌舉/手頓足為戲名為啞樂於湖州舊館别剏大第自都)¶
　(下載見錢二十萬貫前往排垜謂之鎮宅錢刀又隂/養無賴惡少五百人置桃花甲竹槍牌棒及  劍等)¶
<pb:KR4h0166_WYG_001-44b>¶
　(日夕訓練為殿中侍御史杜莘上言令編管福建居/住子孫並勒停  中興遺史張俊撫諭楚州王勝為)¶
　(中軍統制或譖勝欲殺俊俊以事責勝送建康軍中/自效後俊罷樞宻勝潛至行在見韓世忠世忠具宴)¶
　(招醫師王繼先飲酒行世忠出勝拜繼先為父繼先/見上言勝可大用遂有都統制之命王勝又名王黑)¶
　(龍中林泉野記王進為張俊帳下提轄專背印隨行/軍  呼為背印王至是除御前諸軍都統制進不恤)¶
　(士卒惟厚結王繼先及内/侍以久權士卒皆不嘉之)¶
洓水摩厓孰與詳吳山故牒閱星霜傳來翠墨人休笑¶
多少遺文在汴梁¶
　(曝書亭集詣壑菴觀磨厓隸書家人卦考葉紹翁四/朝聞見録吳自牧夢粱録皆云石壁刋字出司馬溫)¶
<pb:KR4h0166_WYG_001-45a>¶
　(公筆獨周宻謂是唐人遺蹟後人于石旁刋右司馬/溫公書六字其實非也家有宋鑑稱紹興六年十一)¶
　(月庚辰上諭大臣曰司馬光隸字正似漢人朕有五/巻日夕置座右所書乃中庸與家人卦皆修身治國)¶
　(之道不特玩其字而巳今磨厓所刋家人卦後襍以/樂記篇禮樂不可斯須去身至舉而措之百九十二)¶
　(言中庸道不逺人至無入而不自得焉百九十七言/合乎宋鑑所載當時諸大臣聞思陵面諭請刋於石)¶
　(者此王參洧詩有云涑水厓碑半綠苔春遊誰向此/山來也  拊掌錄紹興九年金歸我河南地商賈攜)¶
　(長安秦漢間碑刻求售於士大夫王錫老得一碑無/一字可辨王獨稱賞不巳客曰此何代碑王不能答)¶
　(客曰某知之是名沒字碑也一笑而散三三茅寧壽/觀后刻牒紹興二十年六月勅臨安府  茅堂可賜)¶
　(寧壽觀為/額故牒)¶
<pb:KR4h0166_WYG_001-45b>¶
聖經賢史帝王資嵗嵗尋求詔有司試看獻書皆賜祿¶
莫教攔駕進歌詩¶
　(山堂肆考髙宗渡江獻書有賞或官有家蔵者命抵/家就錄有鬻者即市之  朝野襍記乾道初有衢州)¶
　(進士毛日新者以上書補文學約宋元通鑑咸淳十/年饒州布衣董聲應進諸史纂  兵鑑刑鑑詔充史)¶
　(館編校文字宋南宋相眼駕過徳夀宫回有台州進/士宗汝夫余  臣縞素在望仙橋攔駕投進二黄冊)¶
　(文字為街司所驅駕過呌呼不巳臨安尹為繳進乃/萬世如見集其前太上慶夀歌頌其後乃追思上仙)¶
　(之辭刻板模印有/㫖令毁板押出界)¶
從來解額出前廊風雨青燈汲古堂聞道方州舉貢士¶
<pb:KR4h0166_WYG_001-46a>¶
等閒香酒禱皮塲¶
　(朱子大全文集今以逐州新定解額之半而又析其/半為徳行之科明立所舉徳行之目註云如解額百)¶
　(人則以二十五人為徳行科有須溪記鈔汲古堂宋/公子諸生國學之堂名也堂  井故名徳祐鼎遷堂)¶
　(廢學亦燬矣郡成化杭州府志宋貢院在錢唐門外/王家橋試一  之士謂之方州貢士  燕翼貽謀錄)¶
　(汴京試禮部者禱於二相廟二相者子游子夏也二/子不知何以稱相今行都試士皆禱於皮塲廟不知)¶
　(士人之禱起於何時皮塲乃皮剝之所也/  案廟在萬夀觀之晨華館與貢院為鄰)¶
上人心折龍州友湖海詩名姓氏芳並枕朱絲絃巳斷¶
老娼休唱賀新郎¶
<pb:KR4h0166_WYG_001-46b>¶
　(名蹟錄辛稼軒印曰六十一上人葢破其姓文也宋/鐵崖集龍洲劉公墓表先生名過字改之廬陵人)¶
　(以詩俠名湖海間陳亮陸游辛棄疾世稱人豪皆折/氣岸與之交丞相周必大欲客之門下不就公常抗)¶
　(疏光宗請過宫屢與時相陳恢復方略謂中原可一/戰而取  詞苑叢談劉改之淳熙甲午預秋薦赴省)¶
　(試到建昌二更後有美人執拍來唱一曲侑酒云别/酒未斟心巳醉忍聽陽闗辭故里揚鞭勒馬到皇都)¶
　(三題盡當際㑹穩跳龍門三汲水天意令吾先送喜/不審君侯知得未蔡邕愽識爨桐聲君抱負却如是)¶
　(酒滿金盃來勸你劉與之偕至臨安果擢第道士熊/若水謂之曰隨車孃子非人也今夕竝枕吾於門外)¶
　(作法君當𦂳抱之勿令竄逸劉如所戒乃擁一琴耳/  龍洲詞賀新郎自跋云去年秋余試牒四眀賦贈)¶
　(老娼至今天下/與禁中皆歌之)¶
<pb:KR4h0166_WYG_001-47a>¶
敝衣蟲垢去邊陲九廟神靈已建基迎得鸞輿快活地¶
龍綃收涙定歌詩¶
　(山堂肆考宋道君北狩至五國城衣上見蝨呼為琵/琶蟲以其形似琵琶也  𢎞間錄洪皓居燕十五年)¶
　(㑹金大赦得還見秦檜語連日不止因述金人言景/靈宫太廟土木以為無意中原檜不懌  三朝北盟)¶
　(㑹編初皇太后與喬貴妃相叙為姊妹而貴妃先遭/遇遂薦太后亦得幸後北狩二人皆從及金人欲還)¶
　(太后也貴妃舉酒送行勸太后曰姊姊此歸見兒即/為皇太后矣宜善自保重妹妹永無還期當死於此)¶
　(太后慟哭貴妃亦哭又曰姊姊到快活處莫忘了此/中不快活太后曰不敢忘今日太后慟不止天眷在)¶
　(旁者皆哭太后自清河而下武又車駕如臨平奉迎/太后上入幄朝見宰臣及文  百官班幄外起居如)¶
<pb:KR4h0166_WYG_001-47b>¶
　(儀上初曕慈容喜深感極淚濕龍綃衛軍歡聲動天/地太后進宫滿城士庶夾道聳觀皆以手加額太后)¶
　(入居於慈寧殿文武百官上表稱賀亦有獻賦頌雅/歌稱美聖徳者令中書舎人程敦厚第其髙下敦厚)¶
　(以建昌軍進士章藻為第一知正州張昌為第二/進士陸渙為第三昌特轉一官進士免文解一次)¶
虹光朗射天垂象鼎峙形成淮作邊送客津亭留不住¶
一心何願頌三千¶
　(劉嶸萬言書今年立春雷震大雪白虹貫日錢唐之/地實天示象不可不修徳以偃之  吳伸萬言書兩)¶
　(國之勢未解鼎峙之形已分莫視疆場為太輕莫任/籓離之太易  竊憤錄上皇在北遇阿計替出片紙)¶
　(上書紹興二字示之曰此南朝新改年號以淮為界/矣  趙丞相行狀公以和議不協罷相出守紹興首)¶
<pb:KR4h0166_WYG_001-48a>¶
　(途之日秦檜乞備禮餞於津亭公相揖即登舟檜曰/得㫖餞送公曰議已不合何留之有即叱舟師離㟁)¶
　(而去際格齋四六賀夀皇云心一臣三千願紀嘉名/於盛  我百爾九十盖申景命於前規用成語最切)¶
　(洽/)¶
漫彈雙韻唱如如簫鼓元宵擁繡裾好坐嘯臺恣雅博¶
莫因家學註蟲魚¶
　(癸辛襍志銀花髙文虎婢善小唱五百餘曲又善雙/韻彈五六十套以元宵時近㸃燈來因取古人詩句)¶
　(有銀花垂院榜又銀花無奈冷等句為名時髙已近/七旬喪偶多年買此以侍湯藥後攜歸越  四朝聞)¶
　(見錄髙疎寮居近城因城疊石曰南麓麓後髙數級/登汲於甕泄之以管淙淙環珮聲入方池池方四五)¶
<pb:KR4h0166_WYG_001-48b>¶
　(尺畫二卦於扁自麓之後登城為嘯臺鱉吹劍錄髙/内翰文虎作西湖放生池記以鳥獸魚  咸若作禹)¶
　(事其子疎寮作蟹略以林和靖草泥行/郭索作杜詩父子皆為博學强記所誤)¶
空題御墨金纒榦不見軍容黑大蟲一等英雄沙草外¶
墓門殘碣卧松風¶
　(三朝北盟㑹編李寳興仁府乗氏人也少無賴號為/潑李敗金人於渤海廟  鶴林玉露上書忠勇李寳)¶
　(四字於金纒榦上賜焉大齊東野語畢再遇屢遷至/驍衛上將軍戰馬號黒  蟲獨主翁能御之既死以)¶
　(鐵絙羈之偶聞金鼓聲長嘶斷絙而出徤卒十餘挽/歸云將軍已死汝莫生事馬聳耳汪然出涕長鳴數)¶
　(聲而死再萬厯杭州府志武義大夫畢進子武信軍/節度使  遇墓並在酉溪進兖州人建炎間轉江淮)¶
<pb:KR4h0166_WYG_001-49a>¶
　(積階武義大夫再遇以恩補官屢有戰功擢至武信/軍節度致仕卒年七十贈太師諡忠毅  案志山埠)¶
　(内有李忠勇公神道碑其/墓在焉郡邑諸志皆不載)¶
狀元局内士無雙單騎欣然犯敵幢一自明因辭國去¶
人傳劉泆在清江¶
　(文山全集舊例三魁唱名罷賜袍笏謝恩入幕賜御/饌進謝恩詩出賜席帽於闕門上馬迎入期集所又)¶
　(名狀元局官給錢物供帳皁隸等於此聚同年待賔/客刋題名小錄賜聞喜宴進謝宴詩如此者一月然)¶
　(後率榜下士詣闕謝㤙謂之門謝門謝後授初階狀/元授承事郎簽書某軍節度判官㕔事至後一科放)¶
　(進士榜則前一科狀元召入為秘書省正字名曰對/花召  又公平生嗜象奕以其危險制勝奇絶者命)¶
<pb:KR4h0166_WYG_001-49b>¶
　(名自玉□金鼎至單騎見敵為四十局勢圖悉䜟其/出處始末玉□盖公所居山名也  宋元通鑑徳祐)¶
　(二年命文天祥同吳堅謝堂賈餘慶使元軍見伯顔/於明因寺伯顔劉公不遣回  又文天祥至鎮江與)¶
　(其客杜滸等十二人夜忘天祥乃變姓名為清江劉/泆東入海道  又公于寳祐四年廷試第一  案明)¶
　(因寺臨平鎮尼刹也符案癸/辛襍志狀元局在祥  寺)¶
金隄窅窅海波頹祝拜宫中香未灰笳鼓滿城馳鐵騎¶
伯顔江上看潮回¶
　(山邨遺槀題宋宫觀潮圖金堤既成事已非錢唐江/上開皇畿雕闌玉檻照東海貪看秋潮忘黍離中原)¶
　(不復民易主百萬貔貅宿沙渚倚樓望潮潮不來六/帝同歸一邱土  輟耕錄元將巴延遣人入臨安駐)¶
<pb:KR4h0166_WYG_001-50a>¶
　(兵錢唐江沙上太皇太后望祝曰海若有靈使波濤/大作一洗而空之潮竟三日不至  宋元通鑑三月)¶
　(巴延自湖州市入臨安城建大將旗鼓率左右翼萬/户巡城觀潮於浙江又登獅子峰觀臨安形勝  雲)¶
　(薖淡墨杭潮三日不至人謂天佑元興然巴延英雄/豈有不知錢江如山之濤宿兵其地宋之叛將降卒)¶
　(充牣其幕自詭効忠豈不諫止濤之不至事或有/之元兵必不駐此傳者文以為奇史臣襲之耳)¶
遊北傳聞皆丙子渡江天意屬庚申酒人祗愛梅花好¶
踏遍孤山不計春¶
　(兩鈔摘腴宋少帝丙子三月北遊正視聽抄宋少帝/辛未九月二十八日申時生甲戌  月十一日登位)¶
　(號天端節丙子三月十七日北遊宋髙祖劉裕丁亥/生庚申即位國號宋丙子渡江國亡凡七百二十年)¶
<pb:KR4h0166_WYG_001-50b>¶
　(至趙太祖丁亥生庚申即位國號宋先丙子俘李王/後丙子大元渡江國亡  庚申帝史外聞見錄瀛國)¶
　(公初為僧居白墖寺中已而奉詔居甘州山寺有趙/王者嬉遊至寺憐其老且孤留一回回女子與之延)¶
　(祐七年四月十六夜生一子明宗適自北方來蚤行/見寺上有龍文五采氣即物色得之因求為子并載)¶
　(其母以歸元甘露園短書順帝即瀛國公稱合尊時/所生之子  世祖以庚申立立十五年而取宋順帝)¶
　(即以庚申生生十三年而取元子又初文宗欲立順/帝為皇太子順帝乳母言非帝  又言明宗亦自謂)¶
　(非其子遂謫居靖江曰洹詞紀事續鈔劉靜修閔元/伐宋乃賦渡江題梅  西風吹落戰塵沙夢想西湖)¶
　(䖏士家曰恐江南春減猶夫賦也年案庚申帝史外/聞見錄權衡撰叙元順帝三十六  在位事謂之庚)¶
　(申帝者㣲詞也案通鑑博論寜王奉太祖詔編次直/書為瀛國外婦之子綿延宋末六更之䜟果其然與)¶
<pb:KR4h0166_WYG_001-51a>¶
　¶
　¶
　¶
　¶
　¶
　¶
　¶
　¶
<pb:KR4h0166_WYG_001-51b>¶
　¶
　¶
　¶
　¶
　¶
　¶
　¶
　南宋襍事詩卷一¶
