# -*- mode: mandoku-view; -*-
#+TITLE: 南宋襍事詩
#+DATE: 2015-08-25 00:43:57.339388
#+PROPERTY: ID KR4h0166
#+PROPERTY: BASEEDITION WYG    
#+PROPERTY: JUAN 卷七
<pb:KR4h0166_WYG_007-1a>¶
欽定四庫全書¶
　南宋襍事詩卷七　　　　　　仁和趙信撰¶
帝都繡錯列山川警蹕初聞鳯詔傳從此六飛臨幸後¶
七朝都屬太平年¶
　(葛灃帝都賦序云錢唐據東南之都㑹號天下繁盛/之樂土山川之秀麗井邑之浩穰人物之豐景槩之)¶
　(美考按圖籍見於前人之稱述備矣因摭其大略總/而賦之  淵鑑類函宋髙宗定都臨安詔曰昔在光)¶
　(武之興雖定都於洛而車駕徃返見於前史者非一/用能奮揚威靈遞行天討上繼隆漢朕甚慕之朕荷)¶
　(祖宗之休克紹大統夙夜危懼不常厥居比者巡幸/建康撫綏淮甸既已申問邊圉奬率六軍是故復還)¶
<pb:KR4h0166_WYG_007-1b>¶
　(臨安内脩政事繕治甲兵以定基業非厭雨露之苦/而圖宫室之安也遂定都故今以臨安府為行在所)¶
　(曰朝野襍記髙宗六飛至錢唐觀表裏江湖之勝嘆/  吾舍此何適吕頤浩上言曰金人專以聖躬為定)¶
　(今駐蹕錢唐足避其鋒矣帝意遂決人/皆以偏安責秦檜不知實頤浩成之也)¶
艮山門外曉風尖玉輦低遮錦軟簾佳處但從東麓望¶
一方新緑畫春奩¶
　(宋史紹興十二年玉輅成前有横軾後垂錦軟簾/  歲寒堂集艮山東麓南渡宸遊看新緑之處)¶
青燈如豆夜書開蒸餅嘗教市得來著就公餘詞一卷¶
落花縈草憶簫臺¶
<pb:KR4h0166_WYG_007-2a>¶
　(北窻炙輠云姚進道在太學日毎夜必市兩蒸餅未/嘗食明日輒以飼齋僕同舍皆怪之子韶問曰公所)¶
　(市蒸餅不食徒以飼僕何耶進道曰固也某來時老/母戒某之學中夜間饑則無所得食宜以蒸餅為備)¶
　(某雖未嘗饑然不敢違老母之戒也市之如初進道/名述堯華亭人所著有簫臺公餘詞詞綜作錢唐人)¶
　(名見咸淳臨/安志進士表)¶
電窻窈窕燭花明蓮漏傳籖已四更輾卷不知雙目痛¶
親持玉管賜佳名¶
　(揮麈後録髙宗諭宰臣云王某所進兵制甚/佳朕連夕觀為目痛賜其書名曰樞庭備檢)¶
玉輦當年幸翠岑親書小字是泥金紫駝尼裏樗蒲錦¶
<pb:KR4h0166_WYG_007-2b>¶
貝葉傳來盡梵音¶
　(湖山勝槩髙宗嘗幸薦福寺呉太后手書金剛經有/楊太后跋及髙宗御書心經並刻石藏下天竺靈山)¶
　(墖下内齊東野語思陵妙悟八法訪求法書名畫故/紹興  府所藏不減宣和其裝褾裁制各有紫駝尼)¶
　(裏樗蒲/錦褾)¶
清賞堂前按管絃至尊偏喜杏花天教坊嘌唱無由入¶
供奉空傳何總憐¶
　(南宋故都宫殿記翠寒堂萼緑華堂環秀堂清賞堂/  齊東野語太皇冣知音極喜歌木笪人者以歌杏)¶
　(花天遂補教坊都管伴藝流供奉志/嘌唱賺色何總憐陳  伴施二娘)¶
<pb:KR4h0166_WYG_007-3a>¶
兩囘斤斧赦蒼官淮海新詩動玉鸞從此月波亭上望¶
緑隂仍作畫屏看¶
　(靈隱遺事靈隱寺僧元肇號淮海寺有古松大數十/圍與月波亭相對史彌逺遣人伐松淮海作詩云大)¶
　(夫去作棟梁材無復清隂覆緑苔惆悵月波亭上望/夜深惟有鶴歸來  山房隨筆穆陵在御閻貴妃父)¶
　(良臣起香火功德院欲於靈竺下伐松供屋材淮海/又作詩曰不為栽松種茯苓祗縁山色四時青老僧)¶
　(不為移松去留與西湖作/畫屏詩徹於上遂命勿伐)¶
佳䜟昭然可不疑歡聲父老望旌旗仁和門外江東道¶
馬首聞呼趙不衰¶
<pb:KR4h0166_WYG_007-3b>¶
　(揮麈後録髙宗自建康避入浙東至蕭山有列拜於/道側者揭其前曰宗室趙不衰上大喜曰符兆如此)¶
　(吾無憂矣立是時選御舟/篙工有趙  畢勝之䜟)¶
黄閣優閒塞責餘千函日攬四方書緘題併字如忘却¶
逺道空勞使者車¶
　(宋史紀事本末陳自强為相言路阨塞有泛論君德/時事皆取其陳熟緩慢略無攖拂者言之或問之則)¶
　(愧謝曰聊以塞責耳干又陳自强貪鄙四方致書餽/必題其緘云某物若  併獻凡書題無併字則不開)¶
内使龍茶宣賜囘班荆館為使臣開湖山景物家鄉地¶
幾度迎風喚筆來¶
<pb:KR4h0166_WYG_007-4a>¶
　(武林舊事北使到闕賜御筵於班荆館傳宣撫問賜/龍茶一觔銀合三十兩  入蜀記班荆館者北使宿)¶
　(頓及賜燕之地距臨安三十六里可桯史施宜生閩/人也有僧相之曰面有顴骨可公  卿子身之毛皆)¶
　(逆上且覆腕然則必有合乎此而後可貴也龜山僧/介之北不數年仕至禮部尚書時盟好方堅而諜者)¶
　(傳逆亮調兵之事無虚日金來賀正旦宜生為使至/天竺語館使張燾曰今日北風甚勁又取几間筆扣)¶
　(之曰筆來筆來/於是始大警)¶
三顧頻煩運幄籌令公帳下領兠鍪笑他帶汁南奔日¶
還憶軍中借木牛¶
　(龍洲詞贈殿帥郭杲云細栁營開團花袖窄人指汾/陽郭令公案杲倪侂胄黨開邉時統兵北伐者  宋)¶
<pb:KR4h0166_WYG_007-4b>¶
　(稗類鈔嘉泰開禧間郭倪位殿巖自謂卧龍復生酒/後輒詠三顧頻煩兩朝開濟陳景俊為軍漕讌之曰)¶
　(木牛流馬則以煩公既潰自度不復振對/客泣時彭法傳師在坐曰此帶汁諸葛也)¶
雲龕居士老詞人唫得官梅托興新不忿開遲怨風笛¶
酒邊記唱漢宫春¶
　(小學紺珠南渡三詞人李邴汪藻樓鑰也二能改齋/漫録李漢老建炎末自簽書樞密遷知院  三月而)¶
　(罷為梅詩托意云綿霜歴雪忿開遲風笛無情抵死/吹鼎實未成心尚苦不甘桃李傍疎籬  玉照新志)¶
　(漢老少日作漢宫春咏梅膾炙人口所謂問玉堂何/似茅舍疎籬是也政和中王黼為相忽招至東閣開)¶
　(宴出其家姬十數人酒半唱是詞數日有館閣之命/  案邴號雲龕居士任城人紹興初參知政事卒謚)¶
<pb:KR4h0166_WYG_007-5a>¶
　(文/敏)¶
小歩宫門日影殘青青楊栁望中寒行朝臨遍蘭亭石¶
得似先皇墨未乾¶
　(蘭亭考紹興初遣中貴衞茂實交河南地界是時講/好之初使人徃來中都宫闕尚容觀瞻衞因與同事)¶
　(趙彦恬遍歴其間至一閤壁庋上有小匣徽皇御筆/題云正定武蘭亭整有十軸遂置其匣袖之以歸使)¶
　(囘各藏其一餘皆上之九重世珍珠船紹興乙未六/月思陵常臨褉序賜刻劉光  子堯仁進之孝宗親)¶
　(洒宸翰/於後)¶
敢矜紅斾笑儒酸緑鬢青衫蚤聽宣擬得䇿題學士院¶
<pb:KR4h0166_WYG_007-5b>¶
内批左藏賜餐錢¶
　(玉堂襍紀試文多在學士院内侍省差官一員充監/門前一日學士宿院進䇿題候内批依次早乃引試)¶
　(支左藏庫錢三十緡充餐錢周必大以秘書少監寓/直翰苑發䇿嘗賦詩寄程同年云當年給札踏金鑾)¶
　(重到依然九月寒學士䇿詢學士䇿秘書官試秘書/官自憐緑鬢非前度尚喜青衫總一般寄語浙東程)¶
　(閣老莫矜紅/斾笑儒酸)¶
牡丹秋影曉霏微自賞湖光近釣磯還與蘇隄漚鷺約¶
不將五組易蓑衣¶
　(江湖長翁集詩春光陸續委東流看到湖邊安石榴/更與蘇隄漚鷺約辦舟來賞牡丹秋自注俗目芙蓉)¶
<pb:KR4h0166_WYG_007-6a>¶
　(為秋牡丹五雲莊四六餘話周益公謝宫祠表曰晨/趨鳯闕綰  組之光華夕侣漁舟披一蓑之藍縷)¶
降封麻卷閤門通熟狀親承鎖院中儤直自來知制誥¶
詞頭日日看屏風¶
　(玉堂襍紀内封名色不一儤直時或未詳其體院吏/必以片紙録舊作於前謂之屏風兒  又几鎖院或)¶
　(親被㫖或受熟狀即關閤門閤門即報御史赴文德/殿聽麻麻卷自内出宣贊大聲擿首尾詞及堦位姓)¶
　(名下數句并所除之/官而讀之不盡宣也)¶
莊嚴雕飾紙衣僧蓼葉芹花滿鉢稜一自翠華行幸後¶
袈裟金縷伴禪燈¶
<pb:KR4h0166_WYG_007-6b>¶
　(四朝聞見録觀音髙五丈本日本國僧轉智所雕轉/智不御煙火止食芹蓼不衣絲綿常服紙衣號紙衣)¶
　(和尚髙宗偕憲聖嘗幸觀音所憲聖制金縷衣以賜/之及挂體僅至其半逐再製衣以賜  案五丈觀音)¶
　(在龍山/勝相寺)¶
紹興誰念舊封疆黄閣歸來錢滿囊愛殺當時髯吏部¶
裝成千載墨猶香¶
　(宋稗類鈔渡江後吕元直作相堂厨每㕔日食四千/至秦㑹之當國毎食折四十餘千於是始不㑹食)¶
　(又胡忠簡作字勁挺孝宗曰卿寫字宛如卿為人得/卿紹興戉午所上封事真跡太上與朕玩久之太上)¶
　(曰留為後代式其後為檜批抹汙漬者多朕啓太上/令工逐行裁去裝褙之矣  二老堂詩話胡邦衡多)¶
<pb:KR4h0166_WYG_007-7a>¶
　(髯初除吏部郎官/或以髯吏部為戲)¶
長日空教掩竹扉雨泥融浄燕初飛劇憐春盡無憂館¶
乙乙楊花欺客衣¶
　(朝天集都下無憂館小樓春盡旅懐二首病眼逄書/不敢開春泥謝客亦無來更無短計消長日且遶闌)¶
　(干乙百囘不關老去願春遲只恨春歸我/未歸冣是楊花欺客子向人乙乙作西飛)¶
延風揖月鎮從容西掖揮豪不再逄贏得竹絲胎𩬊樣¶
即今同受管城封¶
　(玉楮集試廬陵賀發竹絲筆詩此君素以直節名延/風揖月標韻清何人心匠出天巧縷㭊毫分勻且輕)¶
<pb:KR4h0166_WYG_007-7b>¶
　(居然束縛復其始即墨紆朱封管城世門官爵豈必/計且幸一家同汗青  太平清話宋時有雞心筆檀)¶
　(心筆小兒胎𩬊筆猩猩毛筆鼠尾筆狼毫筆詔咸淳/臨安志張彦實掌制誥楊原仲並居西掖誥  多張)¶
　(與之潤色閒戲成筆一絶云包羞曽借虎皮䝉筆陣/仍推兔作鋒未用吹毛强分别即今同受管城封原)¶
　(仲以為誚已愬於/秦檜罷為宫祠)¶
蕊官宣喚按新歌爭捲珠簾踏舞鞾春到十三門裏路¶
内宫齊著縷金羅¶
　(楊太后宫詞新翻歌譜甚能竒宣索蕊官入管吹又/聞道蕊官三十六美人爭為捲珠簾  心史宋行在)¶
　(十三門色談薈宋時宫人多/以麝香  縷金羅為衣裙)¶
<pb:KR4h0166_WYG_007-8a>¶
嬾向橋邊問得仙一篷秋雪晩漁天歸來迷却蒹葭里¶
暫就僧房借榻眠¶
　(西溪梵隱志紹興間有老翁自言姓朱不火食能前/知品度蒼然坐橋而化故曰得仙  又宋南障湖俗)¶
　(呼河水亦名渦水又曰蒹葭深處沙岸縈迴秋深荻/花如雪故其地又名秋雪  隨隱漫録度宗御製晩)¶
　(望詩鷗鷺歸烟渚秋江挾晩/晴老漁閑艤艇坐待月華生)¶
新聲歌罷半含顰兠褁花枝别樣春一盞鶴飛消渴露¶
軟屏風底笑夫人¶
　(南宋相眼周子充之侍妾曰芸香姓孫氏錢唐人淳/静謹畏精於女工頗能為新聲事公於行在所時年)¶
<pb:KR4h0166_WYG_007-8b>¶
　(十七而夢粱録有一等貧家父母兄姊所倚老惟色/可取  奩具茫然議親者以首飾衣帛加以諸物送)¶
　(徃謂之兠褁居說略周益公有鶴飛盞注酒則鶴飛/乾則滅  韋  聽輿周益公夫人妒有媵公盻之夫)¶
　(人縻之庭公過之當暑媵以渴告公以熟水酌之夫/人窺於屏曰好個相公為婢取水公笑曰獨不見建)¶
　(義井/者乎)¶
只管催歸歸計無杜鵑早已呌西湖如何月夜天街上¶
撥盡琵琶唱鷓鴣¶
　(明詩綜昔宋南渡李御史粹伯菩薩蠻詞云杜鵑只/管傕歸去知渠教我歸何處  蒙泉詩藁三月十六)¶
　(日西湖聞杜鵑詩云辟榖未能那廢食買山所欲尚/無錢  咸淳臨安志乾道四年臣僚言今都人静夜)¶
<pb:KR4h0166_WYG_007-9a>¶
　(十百羣吹鷓鴣撥琵琶使一人黒衣而舞衆/人拍手和之道路聚觀不可不懲詔從之)¶
一枝芍藥倚東風讀得詩書正後宫縱有迎康天賜兆¶
都縁貴相産重瞳¶
　(談薈髙宗皇后呉氏父呉近常夢至一亭曰迎康旁/值芍藥一枝獨放一花花下白羊一隻后以乙未生)¶
　(髙宗為康王時選入宫新朝野襍記呉皇后京師人/也年十四入宫少長封  興郡夫人上自海道還進)¶
　(才人又進婉儀時邢后在朔庭後宫惟后與婉儀為/上列而后讀書萬卷翰墨絶人自是寵遇日至顯仁)¶
　(太后來歸明年遂正位宫壼致南宋相眼洪邁云顯/仁本㑹稽人紹聖蘇丞相頌  仕居丹陽有老婢韋)¶
　(出家為尼嘗給事蘇丞相其妹即顯仁也初攜登頌/榻通夕遺溺不已頌曰此甚貴非此能住宜攜以入)¶
<pb:KR4h0166_WYG_007-9b>¶
　(京㑹哲宗擇室女二十人分賜諸王顯仁在選入端/王宫曁即位才一幸而生太上  𢎞簡録韋太后開)¶
　(封人崇寧中入宫為侍御/得幸夢神投胎遂生髙宗)¶
沙岸波光積翠鋪風標公子下菰蒲不知春曉西湖上¶
染出南山黛色無¶
　(清河書畫舫劉松年西湖春曉圖派髙宗御題劉松/年畫紈扇詩南山晴翠入波光一  溪聲繞路長最)¶
　(愛早春沙岸暖衮風輕浪拍鴛鴦荷葉如錢三月時/幅巾藜杖一追隨爾來勝事知多少惟有風標公子)¶
　(知/)¶
帝姬金屋自風流奩具封章孰與儔一種貧家深巷女¶
<pb:KR4h0166_WYG_007-10a>¶
落花滿地不知愁¶
　(却埽篇政和間采周之王姬之稱而改公主曰帝姬/郡主曰宗姬縣主曰族姬公主之號建炎初復之)¶
　(朝野襍紀故事宗女適人皆内侍與有司主之以昭/穆益疎乃給奩具然有司不時給宗女貧不能行多)¶
　(自稱不願適者觀又凡宗室封女之制使相女封淑/人節度使碩人  察使令人等身亡皆任子孫一人)¶
不見文章立墓門牧牛亭上泣奸魂東窻事犯須臾事¶
夜半猶然憶子孫¶
　(佩韋齋集秦檜為相恬權恃援沮復仇之議誅殺勲/舊誣䧟忠良死之日詔撰神道碑士大夫無肯執筆)¶
　(者蓋山堂肆考檜墓在建康墓上豐碑矻立不鐫一/字  當時士大夫鄙其為人兼畏物議故不敢立神)¶
<pb:KR4h0166_WYG_007-10b>¶
　(道碑忠野客叢書金陵牧牛亭秦檜丘壠在焉有移/忠旌  兩寺相去五里金碧相照揚誠齋過之題詩)¶
　(於壁雲邁淡墨岳侯之獄以檜妻王氏一言而死有/押衙何立者檜命徃東南第一峰勾幹恍惚人引至)¶
　(隂司見夫人帶枷備刑楚毒難堪語立曰告相公東/窻事發矣押衙復命言其事檜憂駭數日亦死  按)¶
　(丘氏遺珠有方士伏章見檜與万俟卨俱荷鐵枷檜/屬方士曰可煩傳語夫人東窻事發矣此說與此不)¶
　(同雞鴻慶居士集載秦檜之跋後山集後有云病起/聞  唱不寢書此以付塤堪  按塤堪秦檜二孫也)¶
松柏青青繞券臺麪棋彩段紙錢堆拜墳兒女悲霜露¶
莫向菩提拭淚來¶
　(乾淳歲時記祀先例用時果彩段麪棋又程氏遺書/拜墳則十月一日拜之感霜露也寒食  從常禮祭)¶
<pb:KR4h0166_WYG_007-11a>¶
　(之飲食則稱家有無聲滄洲集菩提寺詩一畆方塘/幾劫灰哭聲未了笑  催六橋煙栁相逄處半是菩)¶
　(提拭淚來自註菩提寺臨安人火/葬之地  按寺在錢唐門外今廢)¶
紫花羅服稱風流花散東風暖氣浮莫使蚤梅欺晩杏¶
一般春色有清愁¶
　(淵鑑類函宋髙宗紹興二年賜呉益紫花羅公服賦/林下詞選梅嬌杏倩俱宋呉七郡王姬工詞翰常)¶
　(詞相謔梅嘲杏滿庭芳云杏花何太晩遲疑不發等/待春深杏嘲梅滿庭芳云梅花何太早蕭疎骨肉葉)¶
　(密花/稀)¶
菱角香薫紫繡裾瑤津小艇採芙蕖花前坐賭長歌罷¶
<pb:KR4h0166_WYG_007-11b>¶
贏得寒光水玉魚¶
　(稗史彚編慶元呉監稅菱角香乃不假印手捏而成/  乾淳起居注淳熈六年三月太上太后並乘步輦)¶
　(官裏乗馬遍遊園中再至瑤津西軒入御筵物談/薈南宋宫人有寒光水玉魚係楊太正潤肺)¶
湖上清遊佛子家粉雲酥雨壓楊花今朝妙出春風手¶
六一泉烹雙井茶¶
　(清苑齋集孤山寒食詩二月芳菲在水邊旅人消困/總隨縁晴舒蜨翅初勻粉雨壓楊花未放綿  朝天)¶
　(續集以六一泉煮雙井茶中有句云/細叅六一泉中味故有涪翁句子香)¶
重門鐵葉鎖金環只戀鉤春桺幾彎如此江山亭在否¶
<pb:KR4h0166_WYG_007-12a>¶
精能圖上看名山¶
　(呉越備史抗城凡七十里門凡十皆金鋪鐵葉用以/禦侮諸門皆有星橋惟艮山門獨無  無懐小集湖)¶
　(上觀栁偶記龍泉先生勾春栁一絲之句感而有述/云斷槎無葉又無枝得似勾春栁一絲不是畫舩棲)¶
　(泊處白鷗飛下立多時此七脩類藳杭城舊有如此/江山亭在呉山天望觀  乃宋遺民有為而作也)¶
　(清河書畫舫王維精能圖在紹興秘府前有思/陵御題乾卦紹興小璽按精能者名山之目也)¶
宜雨亭邊趂晩隂春風流水海棠林酒闌睡醒圍千葉¶
人在紅雲無處尋¶
　(武林舊事張功甫衆妙峰山内有宜雨亭種千葉海/棠二十株夾流水  誠齋集觀張功甫園中海棠有)¶
<pb:KR4h0166_WYG_007-12b>¶
　(約齋妙出春風手/人在中央花四旁)¶
驅蝗無法老農嗟䆉稏風香稻試花賽社不須祠莽將¶
滿塍新水聽鳴蛙¶
　(脚氣集朝廷禁捕蛙以其能食蝗也徃居易録南宋/劉漫塘宰為蝗神劉金壇人有專祠  祀之則蝗不)¶
　(為災俗/呼莽將)¶
錦塢山中花滿川雲煙四壁畫前賢遊人不盡傷今昔¶
遙望孤山放鶴仙¶
　(咸淳臨安志建炎初始建錦塢菴紹興二十一年額/治平寺有閣三間面揖孤山扁曰煙雲四壁舊畫古)¶
<pb:KR4h0166_WYG_007-13a>¶
　(賢像今尚存李鄴侯白文公趙清/獻張忠定范文正蘇文忠諸公像)¶
芸籖玉榜落枯蟫秘省龍章品再三鈿匣金題誰拾得¶
盡隨花鳥散江南¶
　(松隱集新建秘書省呈李秘監詩道山賢範久推藏/聖德重興接耿光招隱稍來周俊造紬書行見漢天)¶
　(章掛簷玉榜昭新渥揷架芸籖識舊香喜見諸儒在/天禄嘉謨應欲贊時康  筆叢宋淳熙中聚書至四)¶
　(萬四千八十六巻陳騤等四庫書目後屬璔益至五/萬九千餘卷  中興館閣續録南渡後秘閣所藏徽)¶
　(宗御題畫三十一軸百又圖畫一百八十七軸御府/續行降付并舊藏九  十一軸嘉定三年并用都堂)¶
　(印仍於畫背用秘書省印又名賢墨蹟一/百二十六軸一冊續行降付八十九軸)¶
<pb:KR4h0166_WYG_007-13b>¶
竹廊風細裊茶煙御餅龍文宫女煎昨夜外臣貢新茗¶
金奩拜賜紫雲鮮¶
　(瀛奎律髓梅聖俞建溪新茗詩有云粟粒烹甌起龍/文御餅嘉註南渡後宫禁嬪御日所飲用即此品)¶
　(姚氏殘語紹興進茶自髙文虎始一洺水集茶詞歲/貢來從玉壘天恩拜賜金奩春風  朶紫雲鮮明月)¶
　(輕浮盞面想見清都絳闕雍容多少神/仙歸來滿袖玉爐煙願侍年年天宴)¶
莫把杭州作汴州山河牛角為誰謀西湖水石無情況¶
縱少蘆花也是秋¶
　(彛堅志金人南侵髙宗奔杭有人題詩呉山子胥祠/云遷杭不已思閩廣牛角山河日入尖  四朝聞見)¶
<pb:KR4h0166_WYG_007-14a>¶
　(録髙宗六龍未知所駐觀錢唐表裏湖山之勝嘆曰/吾舍是何適  𢎞簡録黄㽦嘗從郭雍朱熹學熹深)¶
　(期之累官大理寺簿憤時不樂閒行西湖慨然嘆曰/我昔在南北山一水一石無不品題今無復情況何)¶
　(耶日稊米集湖亭之勝大似江上但無蘆葦二月二/十  移植數千本詩云大年著色山前雨摩詰無聲)¶
　(句裏秋已是湖山無限/好更栽蘆葦伴輕鷗)¶
晝長紅紫競含芳繡錦亭邊鬬草忙妃主一時齊掩口¶
輸他内侍嚼生薑¶
　(乾淳歲時記二月一日中和節排挑菜宴預備花斛/上植生菜薺花諸品以金箆挑之賞則珠玉金銀罸)¶
　(則唫詩念佛飲冷水吃生薑以資/戲笑  故都宮殿考有綉錦亭)¶
<pb:KR4h0166_WYG_007-14b>¶
七揷髙鬟茉莉花茜雞䗶雁巧筵奢樓中妝㸃嬌兒女¶
荷葉新裁半臂紗¶
　(乾淳歲時記茉莉初出之時其價甚穹婦人簇帶多/至七揷所值數十券不過供一餉之娱耳  又乞巧)¶
　(小兒女多衣荷葉半臂設/茜雞䗶印鳬雁水禽之類)¶
試罷尋春上翠樓雙鬟半軃聽歌喉燭花紅篆揮毫處¶
從此佳人喚狀頭¶
　(夷堅志洪邁試詞科出院同試者五人至抱劍街娼/孫小九家置酒於小樓而燭結花若連珠孫曰今夕)¶
　(燭花呈祥其為登第可證願各賦一詞洪詞臨江仙/有云&KR0107;頭小篆燭花紅直須將喜事來報主人翁桂)¶
<pb:KR4h0166_WYG_007-15a>¶
　(月十分春正半廣寒宫殿匆匆姮娥相坐曲/欄東雲梯知不逺平歩躡東風果奏名得第)¶
手把青芝說舊恩雪香亭畔掩啼痕宫花零落收銀鑰¶
卸下歌妝出禁門¶
　(談薈南宋宫人有青芝雙虬如意是六朝宫人所遺/  禁扁有花光亭雪香亭  雲泉詩集寄行宫監門)¶
　(王以道詩云玉鉤簾外前朝栁鬭鴨闌邊小艶葩莫/道君王不曾問好收銀鑰䕶宫花  朝野襍記李王)¶
　(二才人俱明艶髙宗愛之及上賓憲聖/毎見之常感愴孝宗聞之特許自便)¶
空王不管有情痴一晌貪歡醉酒巵揾盡深閨兒女淚¶
玉釵何處寄相思¶
<pb:KR4h0166_WYG_007-15b>¶
　(玉照新志張安國春日諧友遊西湖至普安寺於窻/戸間得玉釵半股青蚨半文想是遊人歡洽所分授)¶
　(偶遺之者各賦詩以紀其事王明清詩/云凄涼寳鈿初分際愁絶清光欲破時)¶
紅燈緑幕近黄昏幾醉藍橋風月罇新樣杏花髙髻子¶
衣香綷䌨進歡門¶
　(武林舊事元夕諸妓夜賣各戴杏花冠兒危坐花架/又諸色酒名呉府藍橋風月  夢粱録食店門首以)¶
　(枋木及花樣沓結縛如山棚窻/牖皆朱緑五綵裝飾謂之歡門)¶
思陵八法果堪珍絹本親披草洛神閱古堂中十二帖¶
笑他婢又學夫人¶
<pb:KR4h0166_WYG_007-16a>¶
　(清河書畫舫思陵洛神賦絹本大行草書後署德夀/宫書  玉照新志米元章帖十二册各以其類為册)¶
　(如手簡家書詩文各分類聞是韓侂胄故物中間韓/魏公家園池詩各有閱古珍玩大印其後歸史衛王)¶
　(府人雪舟脞語婢之婢世謂之重臺羊欣書似婢學/夫  米芾學欣書故髙宗謂米字為重臺  思陵八)¶
　(法事見前絶皇明文徴聶大年髙宗遺墨詩摩挲五/十四驪珠  勝滕王蛺蝶圖惆悵彩雲飛不盡至今)¶
　(遺恨滿/西湖)¶
拘没皆歸南庫藏須還御筆煥天章宫亭西畔悲家市¶
瓦屋江州是故鄉¶
　(金陀續編本部據江州申見在岳飛田産屋宇等有/人承佃田三頃一畆地九十一畆水磨二所廊房草)¶
<pb:KR4h0166_WYG_007-16b>¶
　(瓦屋共一百五十一間岳家市見今只存六十間地/基屋宇共二百九十間奉聖㫖令給還  又前後被)¶
　(受御筆手詔無慮數百章不幸為權臣厚誣悉被拘/没今聞見在左藏南庫架閣比䝉詔太常議謚而本)¶
　(家别無文字可以稽考欲望朝廷給付本家參考庶/使子孫久逺珍藏奉聖㫖令左藏南庫搜檢給還)¶
　(玉楮集初還故居詩元是廬山莫逆交宫亭西畔著/衡茅盟鷗似怯經新浪怨鶴還知宿故巢一沼種蓮)¶
　(衣可製萬竿脫籜杖輕敲不須/海若猶然笑乞與杯堂樂芥㘭)¶
台星朗耀紫垣中賢牧堂前像巳工衮冕師王生意在¶
栁洲更與坐龍宫¶
　(雙槐歲抄㑹稽郡治有賢牧堂趙師&KR0759;帥浙東使門/吏陳詞乞増已像  四朝聞見録湧金門栁洲龍王)¶
<pb:KR4h0166_WYG_007-17a>¶
　(祠帥臣趙師&KR0759;重塐五王旒冕珪服畢具其中三像/一模韓侂胄一模陳自强一模師&KR0759;時韓陳猶在臺)¶
　(臣惟於疏中及師&KR0759;自貌其像不敢斥韓陳云上又/開禧時政府惟有陳自强居相位民謡謂之天  台)¶
　(星少人間/宣幹多)¶
孤峰西轉水東流風月臨平動客愁幾處桑麻邨舍外¶
漁姑多住藕花洲¶
　(咸淳臨安志臨平山上有墖有龍洞細礪洞有天井/下有東嶽廟景星觀峙立兩旁又有藕花洲即鼎湖)¶
　(也水沈金部汝諧詩有山勢分明/飲  鼉孤峰西轉鬱嵯峩之句)¶
故宫忍見舊冬青一墖如山雪涕零欲訪影魚香骨案¶
<pb:KR4h0166_WYG_007-17b>¶
更從何處叩英靈¶
　(槎菴小乗至元間得南國有總統者發掘先宋江南/陵寢其間金寳不可勝計取梓宫中尸體置於故宫)¶
　(殿基上建石墖壓之以厭勝江南人凢宗廟神主人/民版籍皆置於其下髙一十三丈  解酲語西僧楊)¶
　(璉正伽啓掘宋帝諸陵寢徽宗陵得走馬烏玉筆箱/銅涼撥繡管髙宗陵得正珠戱馬鞍光宗陵得交加)¶
　(百齒梳香骨案理宗陵得伏虎枕穿雲琴金猫睛為/徽龍肝石為軫緑玉磬楊貴妃物度宗陵得五色藤)¶
　(絲盤影魚黄瓊扇柄按元史楊璉正伽為江南釋教/總統發掘故宋諸陵之在錢唐紹興及其大臣衆墓)¶
　(几一百/一所)¶
内殿傳來宴近臣酒酣歌罷笑宫嬪當前欲乞詞人筆¶
<pb:KR4h0166_WYG_007-18a>¶
香霧輕飄解領巾¶
　(齊東野語孝宗内宴酒酣/内人以帕子從曽覿乞詞)¶
一團寒月白鱗鱗太史占來上瑞新後苑已圖耕織事¶
民間又見踏犂陳¶
　(近異録慶元間季冬二十夜月如初出時臨安嘉興/人皆見其團  如望太史奏是為上瑞其地當十年)¶
　(大稔訪玉海景德二年内出踏犂式付河北轉運使/令詢  民間可用則官造給之  又紹興中樓璹畫)¶
　(耕織二圖四十五事為五言詩四十/五章髙宗召對以進呈宣示後宫)¶
定帖初來彩盒呈筵前冣喜寳釵横含情一樣春閨女¶
<pb:KR4h0166_WYG_007-18b>¶
多少羞容受壓驚¶
　(夢粱録伐柯人兩家通報擇日過帖各以色綵襯盤/安定帖然後相親  又如新人中意即以金釵揷於)¶
　(冠髻中名曰揷釵又若不如意則送/綵緞二疋謂之壓驚則姻事不諧矣)¶
酒衣簇蓋盡銷金綵幣紅羊報吉音鬚掠巾環相答外¶
一罇魚水用心深¶
　(夢粱録媒氏徃女家報定加以雙羊牽送以金缾酒/裝以大花銀方勝紅綵銷金酒衣簇蓋酒上  又女)¶
　(氏即於當日囘定禮以珠翠鬚掠皁羅巾段七寳巾/環  又用金銀打造魚箸以綵帛造像生葱雙株掛)¶
　(於魚水/罇外)¶
<pb:KR4h0166_WYG_007-19a>¶
妓樂迎來㯶轎前雙擎寳鏡照團圓兒童拾果攢花斗¶
爭乞攔門利市錢¶
　(夢粱録至親迎日借官私妓女及樂官鼓吹引迎花/檐子或椶檐花籐轎前徃女家迎取新人  又尅擇)¶
　(官執花斗盛五穀豆錢綵果望門而撒小兒爭拾之/謂之撒穀豆以壓青陽煞耳  又樂官妓女互念詩)¶
　(詞攔門求利市錢車又新人/下車一妓女倒朝  行捧鏡)¶
青花氊上歩紅蓮佳兆乗龍跨錦韉百子帳中看合髻¶
綵絲雙結兩心聯¶
　(夢粱録新人下車左右女使扶持而行踏青氊花席/上先跨馬鞍背平枰而過  又男左女右結髮名曰)¶
<pb:KR4h0166_WYG_007-19b>¶
　(合髻綰又禮官請兩新人出房叅堂男執槐簡掛紅/緑綵  同心結倒行女掛於手面相對而行謂之牽)¶
　(巾/)¶
塗金貼套蜜油缸還送花冠鵞蛋雙親串三朝餪女後¶
並肩絮語坐紗窻¶
　(夢粱録三日女家送冠花緞鵞蛋以金銀缸兒盛油/蜜頓於盤中四圍&KR1072;帖套丁膠於上  又女家或於)¶
　(九朝内移厨徃壻家/致酒謂之餪女㑹)¶
歲晩西廬冷不禁風餐雪嚙惱詩人清寒仙境非人世¶
何處能囘晹谷春¶
<pb:KR4h0166_WYG_007-20a>¶
　(誠齋集左藏南庫西廬下紙閣負暄戲題左帑大禁/清寒非人間有也而庫官孔仲古汲季承史伯載心)¶
　(匝天功剏一火閣不薪不炭煖亦非人間有予以小/晹谷名之且賦絶句水衡仙客任氷天雪嚙風餐更)¶
　(禁烟不是移來小晹谷老夫凍折/兩詩肩  案左藏庫在清湖橋)¶
銀榜恭書幸翠華玉壺私酒愧官家三千庫米都蠲却¶
一任東風轉栁花¶
　(老學菴筆記德夀宫德夀殿皆夀皇御書旁署臣某/恭書四字  桯史右正言袁孚論北内有私酤光堯)¶
　(怒孝宗諭曰太上怒甚昨日方宴太上賜酒一壺親/書德夀私酒於上  思陵録四月庚辰國忌行杳運)¶
　(司令承受奏每糴米五千石内二千石御前酒庫三/千石德壽酒庫内批德夀宫三千石更不供納遂申)¶
<pb:KR4h0166_WYG_007-20b>¶
　(中書省照㑹望武林舊事夀皇承歡兩宫楊誠齋詩/云長樂宫前  翠華玉皇來賀太皇家青天白日仍)¶
　(飛雪錯認東/風轉栁花)¶
白練分馳滚畫毬毬門髙築殿西頭芙蓉秋晩誰先得¶
爭唱紅旗第一籌¶
　(玉海淳熈四年命閤門稽太宗朝擊毬典故仍先習/儀詔擊毬御朋是日三少使相執政已下各分朋侍)¶
　(立上擊過毬門囘馬御殿皇太子以下稱賀周續資/治通鑑淳熈四年九月閱蹴毬於選德殿    必大)¶
　(年譜同宰執赴芙蓉閣觀擊毬内宴選德殿有御製/詩昊穹垂佑福羣生涼德惟知監寺成禾黍三登占)¶
　(叶氣簫韶九奏播歡聲未央秋晩林塘靜太液波閑/殿閣明嘉與臣鄰同燕樂益脩庶政答丕平  宋史)¶
<pb:KR4h0166_WYG_007-21a>¶
　(有司除地東西為毬門加以采繢承㫖二人守門衛/士二人持小紅旗唱籌御龍官錦繡衣持歌舒棒周)¶
　(衞毬場東西建日月旗教坊設龜兹樂於兩廊鼓各/五閤門預定分明狀取親王近臣駙馬都尉以下悉)¶
　(預服異色繡衣左朋黄襴右朋紫襴烏皮鞾冠以華/揷脚折上巾天廏院供馴習馬帝乗馬出教坊大合)¶
　(涼州曲馬皆結尾内侍發金合出朱漆毬擲殿前通/事舍人奏云御朋打東門帝擊毬教坊作樂奏鼓毬)¶
　(既度颭旗鳴鉦止鼓帝囘馬從臣奉觴上夀貢物以/賀始命諸王大臣馳馬爭擊毬門兩旁置繡旗二十)¶
　(四而設虚架於東西堦下每朋得籌即揷一旗架上/以識之帝得籌樂少止從官呼萬歲羣臣得籌則唱)¶
　(好得籌者下馬稱謝又有歩擊者乗騾驢擊者時令/供奉者朋戲以為樂云  武林舊事築毬左軍一十)¶
　(六人毬頭張俊/蹺毬王憐等)¶
<pb:KR4h0166_WYG_007-21b>¶
特設山林髙士寮常從講易問逍遙一朝杖履紅塵去¶
琴韻松風久寂寥¶
　(四朝聞見録孝宗聖性超詣尤精内景時詔山林脩/養者入都寘之髙士寮人因稱之曰某髙士有謝髙)¶
　(士以從臣薦講易於宫中孝宗問以老莊之學易如/剛冣後灑掃髙士堂亦稱髙士無甚異惟善於趨謁)¶
　(陸三山因齋宿升宫扣其廬有三蒼童對奕聞松風/間有琴絲棋奕聲陸公心羨何異神仙扣童願見髙)¶
　(士童答以髙士已出去某御藥處陸因歎曰髙士亦/見御藥耶笑而出  髙似孫真誥序云易如剛太乙)¶
　(宫髙士也號/玉京外臣)¶
歌吹年年豐樂樓春晴三十六梯遊千官墖下題名姓¶
<pb:KR4h0166_WYG_007-22a>¶
風景依希似汴州¶
　(湖山勝槩豐樂樓為朝紳同年㑹拜鄉㑹之地鴨絶/妙好詞韓疁浪淘沙豐樂樓詞云裙色草初青  鴨)¶
　(波輕試花霏雨濕春晴三十六梯人不到獨唤瑤箏/  艇子憶逄迎依舊多情朱門只合鎖娉婷却逐彩)¶
　(鸞歸去路香陌春城刻江左十五子詩/註煙霞洞口千官墖  南渡諸臣姓名)¶
初開棘院立新科别取名流博學多底事分經誇蕊榜¶
傳來謬種竟如何¶
　(日知録髙宗立博學宏辭科凡十二題制詔誥表露/布檄箴銘記賛頌序内襍書六題分為二場每場體)¶
　(制一古一今南渡以後得人為盛多至卿相翰苑者/  宋史各房分經始於理宗紹定二年  又理宗朝)¶
<pb:KR4h0166_WYG_007-22b>¶
　(有司命題茍簡發䇿用事訛舛所取之士既/不精數年之後復命主文時謂之謬種流傳)¶
天章燦爛半山霞白石清泉有道家誰到永和尋石鼓¶
多從水甕看桃花¶
　(咸淳臨安志臯亭山寧宗御書三字為扁有崇善靈/惠王祠名半山廟旁有水甕及桃花塢  又敖陶孫)¶
　(詩樵路縈連入翠微清泉白石可忘機雲中犬吠劉/安過樹杪春深望帝歸  又桐扣山在臨平山之西)¶
　(晉武帝時岸壊出石鼓擊之無聲張華取蜀桐木刻/作魚形而扣之聲聞數里  抱拙小藁市井蕭條景)¶
　(物非居人猶號永和堤/永和堤即臨平驛路)¶
燦錦亭前瀹茗香即看百戲列迴廊影花扇底招關撲¶
<pb:KR4h0166_WYG_007-23a>¶
分取金錢松子量¶
　(乾淳起居注乾道三年三月車駕與皇后太子過宫/起居二殿訖先至燦錦亭進茶  夢粱録大街關撲)¶
　(如漏塵扇柄異色影花扇勝老學菴筆記市人有以/博戲取人財者每博必大  號松子量不知何物語)¶
　(也/)¶
九仙有夢順人情臚唱傳來互有名魚雀不同松栢貴¶
自然公自不如卿¶
　(湧幢小品陳僕射俊卿謁九仙祠問功名夢仙曰前/程在黄公度口陳過黄黄曰我狀元子榜眼陳曰何)¶
　(尊已而卑人黄曰然則狀元爾榜眼我廷試黄果元/陳榜眼髙宗曰卿上何竒黄曰披綿黄雀美通印子)¶
<pb:KR4h0166_WYG_007-23b>¶
　(魚肥陳曰地瘦栽松栢家貧子讀/書髙宗曰公不如卿改陳為元)¶
堂花看罷冶遊歸去逐西畻燕子飛衫紫紛紛裁御愛¶
鬬將春色上春衣¶
　(癸辛襍識有馬畻堂花紫燕翼貽謀録中興以後行/都貴錢皆衣黝紫以赤  為御愛紫無敢以為袍衫)¶
　(者獨婦人以/為衫褑爾)¶
栁堤紅舫宣魚户煖殿春燈㸃蟹胥聞道民間供汎索¶
菌丁昨夜又新除¶
　(蟹譜嘗見監御厨王染院云御食經中亦有煮蟹法/但不常御賜命則進  又錢唐置魚户蟹户專掌捕)¶
<pb:KR4h0166_WYG_007-24a>¶
　(魚蟹時玉楮集蟹至正月重出謂之看燈蟹州夢粱/録非  取喚謂之汎索  菌譜合蕈産於台  嘗進)¶
　(上標以台蕈上遙見誤讀合蕈因/承誤既充苞貢遂以此冠於諸菌)¶
桃栁春工費主持妄遭蒲縳笑無知横行介士風流甚¶
西子湖頭作判司¶
　(夷堅志步司將狄訓綀五更至錢湖門覺有物觸其/足取視則一巨蟹長三尺形模怪醜命卒執送於家)¶
　(坐假寐夢一人長髮容貌可惡淡緑袍軟幘/黒鞾烏犀帶持手版揖曰某乃西湖判官)¶
月課曽遺政府羞當時穢德有箕裘斬新節帖開言路¶
湖上平章十六秋¶
<pb:KR4h0166_WYG_007-24b>¶
　(宋史紀事本末以陳自强為右丞相言路阨塞每月/按舉小史一二人謂之月課  又似道既相引薦奔)¶
　(競之士又引外戚子弟為監司郡守進倡優奉帝為/遊燕臺臣有諫者宣諭使裁去謂之節帖  忠肅公)¶
　(集賈平章故第詩豪華汩没幾星霜廢宅空遺孔道/傍鼠跡印塵盈故榻燕巢經雨落空梁紫雲影斷人)¶
　(千古金谷花殘夢一場世事興/衰只如此啼鴉不必怨斜陽)¶
當年富貴付猴形飲博場中幾醉醒相法若應為大守¶
可無萬里嘆彾行¶
　(齊東野語賈似道少日有人善相一日來值其跣卧/因嘆惜再三私語客曰相公貴極人臣而足心肉陷)¶
　(是名猴形恐異時不免有萬里之行少又徐謂禮自/誇閱人多竒中與賈似道為姻賈年  荒於飲博其)¶
<pb:KR4h0166_WYG_007-25a>¶
　(生母胡夫人苦之扣徐云君相法言之何如/徐曰夫人勿多憂異日必可作小郡太守)¶
曽因神馬駐三軍香火南來第一勲廟貌忽為丞相怒¶
居民空自殺王雲¶
　(南渡録髙宗徽宗第九子也封康王靖康之變質於/金與金太子同射康王三矢俱中以為此必揀選宗)¶
　(室之長於武藝者冐名為此留之無益遣還換真太/子來髙宗得逸奔竄疲困假寐於崔府君廟中夢神)¶
　(人曰金人追及速去之已備馬於門首康王驚覺馬/已在側霜蹄霧鬛昻然翹立躍馬南馳既渡河而馬)¶
　(不復動下視之則泥馬也此宋稗類鈔髙宗至磁州/宗忠簡假神道以止之曰  有崔府君廟甚靈可以)¶
　(卜珓有馬更顯應遂入燒香其馬啣車輦等物塞了/去路遂止不徃一日北使來秦檜出接少憇廊廡上)¶
<pb:KR4h0166_WYG_007-25b>¶
　(告以故檜曰余以為功今都歸功於神恐不便即日/毁之  宋史紀事本末王雲副康王使金宗澤迎曰)¶
　(肅王一去不返大王復去何益願勿行王出謁嘉應/神祠雲在後民遮道諫王勿北去厲聲指雲曰正賊)¶
　(也因執雲殺之宗考湖州府誌南潯南柵建炎二年/金人陷楊州髙  南幸金人追之帝至潯懼追者見)¶
　(及匿嘉應神祠中月下俄見泥馬忽動跨之而行遂/入杭州舊封康王寺今褒能教寺俗呼康王寺按髙)¶
　(宗從未至湖州此載或恐有誤外/案顯應觀祀崔府君在湧金門)¶
乞將主簿玉雙瓶瀹水風前上雪亭飲取第三春貢好¶
解從官栁醉微醒¶
　(平園集周必大胡邦衡生日以詩送北苑八胯日鑄/二瓶曰賀客稱觴滿冠霞懸知酒渴正思茶尚書八)¶
<pb:KR4h0166_WYG_007-26a>¶
　(餅分閩焙主簿雙瓶揀越芽妙手合調金鼎鉉清風/穩到玉皇家明年勅使宣臺醜莫忘幽人賦葉嘉)¶
　(省齋藁賦詩謝送賜茗復以丙申小春四銙寄贈詩/云淳熈又貢第三春驛騎星馳渡劍津七祖師泉難)¶
　(話舊八功德水且嘗新雪亭烹處休裝景火閣煎時/却可人只恐春從官栁動樂天還欲醉精淳註官桞)¶
　(邦衡侍/婢名)¶
初聞響盞㸃葱茶迎酒旋開賣酒家横笛一聲吹入破¶
便從竹葉換梅花¶
　(夢粱録今之茶肆列花架安頓竒松異檜等物於其/上裝飾店面敲打響盞  又冬月添賣七寳擂茶饊)¶
　(子葱茶府至正直記故宋過府官及數貴例䝉賜酒/却於官  支給以鼓吹歸謂之迎盃  都城紀勝暑)¶
<pb:KR4h0166_WYG_007-26b>¶
　(天兼賣梅花酒用鼓樂吹梅花引曲破漠曲洧舊聞/杭州酒名有竹葉清碧香白酒  續松  記聞燕京)¶
　(茶肆設雙陸局如南/人茶肆中置棋具也)¶
江左曽傳定武本宣和殿裏幾囘看八千禊帖空留得¶
蠒紙應無似牡丹¶
　(蘭亭考定武者乃江左所傳晉人㑹稽石也輿太平/清話唐太宗蘭亭用玉石刻之文宗朝舒元  作牡)¶
　(丹賦刻之碑隂熈寧間薛紹彭聞公厨有石用以鎮/肉取視之乃刻牡丹賦於碑隂者遂易之以歸長安)¶
　(大觀中詔取置宣和殿或云艮嶽瑪瑙亭靖康之亂/尚方珍寳悉歸金獨此石金所不識遂棄不取建炎)¶
　(初髙宗駐蹕廣陵宗澤守東都見之遣騎疾馳進行/在未逾月金南侵大駕幸浙倉卒失之紹興中密㫖)¶
<pb:KR4h0166_WYG_007-27a>¶
　(尋訪竟不獲録芝園前集賈師憲竄逐時朝廷/命王孟孫簿  其家石刻蘭亭多至八千匣)¶
朝來宫婢藥囊添滿院飛花掩畫簾手把輕羅還絮語¶
每逄三月病懨懨¶
　(神仙通鑑皇甫坦先生善布氣韶位有甄孃孃病躄/累年踊而後能步太后命先生亦為布氣即釋踊而)¶
　(行及將還山留一扇於禁中曰有發寒熱者以此扇/當差未幾宫中多患瘧用之皆驗  萬厯杭州府志)¶
　(陳沂其先汴人扈蹕而南遂為錢唐人嘗治康王妃/危疾有竒效賜御前羅扇凡宫中有疾欲不時召之)¶
　(者聽持扇入禁中金吾閹寺皆不得沮仕至翰林/金紫良醫考癸辛襍志紫紗衫羅扇不得入宫)¶
一叢東閤碧琅玕花水隂隂晝影寒但覔隔窻通小飲¶
<pb:KR4h0166_WYG_007-27b>¶
嬾從祕省借書看¶
　(玉堂襍記學士院東閤窻下小池旁植金沙月桂之/屬海棠郁李玉繡毬各一株  硯北襍志宋嘉定間)¶
　(著作郎曽從龍請嚴臣僚借書之禁紹定三年三月/詔祕書省書籍非備省官母得借書許從監少置簿)¶
　(有欲關文籍為檢閱較正等用即先批簿以慿請取/俟還本庫隨與㸃収或借出已久亦須檢舉以察隱)¶
　(遺從祕書監/葉禾言也)¶
一奠神輿列祖筵焚香端為奉賓天公家楮券猶傳世¶
例得堯夫用紙錢¶
　(楓窻小牘思陵神輿就祖道祭百官奠哭紙錢差小/官家不喜諫官以為俗用紙錢乃釋氏非聖主所宜)¶
<pb:KR4h0166_WYG_007-28a>¶
　(以奉賓天也今上抵於地曰邵堯夫何如人而祭先/亦用紙錢豈生人處世如汝能日不用一錢乎  鼠)¶
　(璞楮券聽稱責以傳别特民間私相稱責以為符驗/公家未嘗為之紹興間錢端禮議令𣙜貨務給降諸)¶
　(軍見錢公據/關子三百萬)¶
芙蓉楊栁見梳妝燕子歸來覔錦梁滿目湖山仍似舊¶
長橋何處弔朱孃¶
　(湖山類藁兵後汪水雲登太内芙蓉閣宫人梳洗處/詩有楊栁兮青青芙蓉兮㝠㝠美人不見空淚零錦)¶
　(梁雙燕來又去夜夜蟾蜍窺玉屏為水心詩鈔朱孃/曲憶昔翦茅長橋濱朱孃酒店相  鄰自言三世充)¶
　(拍户官抛萬/斛嗟長貧)¶
<pb:KR4h0166_WYG_007-28b>¶
义畫簪花技冣工涉兒趨奉亦匆匆滑稽把色尋常事¶
艶段爭如無過蟲¶
　(夢粱録有一等手作出入宅院趨奉即君子弟為幹/辦襍事挿花掛畫帮涉妄作謂之涉兒  都城紀勝)¶
　(襍劇中先做尋常熟事一段名曰艶段次做正襍劇/或添二人名四裝孤老吹曲破斷送謂之把色全以)¶
　(故事務在滑稽又隱於諫諍/故隨便跣露謂之無過蟲)¶
乗輦何妨可祀神要將喜怒任權臣六宫歌管春風夜¶
蕭寺焚香拜美人¶
　(齊東野語度宗壬子歲有事明堂將登輅雨至賈似/道欲少候行宫使胡顯祖請乗輦上從之似道必欲)¶
<pb:KR4h0166_WYG_007-29a>¶
　(去顯祖竟追削顯祖本太常禮官以女為美人故至/此有㫖美人胡氏追毁命婦告送妙淨寺削髮為尼)¶
圖畫新翻黄䗶箋幛歌山水潑雲煙欲從符印求正蹟¶
記取書題善雅傳¶
　(清河書畫舫思陵行書子美題奉先劉少府新畫山/水幛歌黄䗶箋真蹟  都穆鐵網珊瑚思陵宸翰下)¶
　(有行書一聨其印文曰善雅蓋宋/景獻太子書而善雅其堂名也)¶
教駿人皆似九方邊臣重驛貢驪黄使船不用淩波檝¶
驥院新編第幾綱¶
　(玉海建炎四年詔騏驥院差教駿五十人赴御馬院/養馬  又建炎元年招募習水善波操舟便利之人)¶
<pb:KR4h0166_WYG_007-29b>¶
　(令擬到軍號樓船軍詔從之綱又邕州置買馬司必/四尺二寸以上每百匹為一    金史尼堪曰南人)¶
　(使船如使馬/烏可敵也)¶
角繻包髻出彤庭任子當年只六齡若到軍中備反側¶
井泉不獨紀銀瓶¶
　(宋史本傳韓彦直世忠子六歲入見髙宗命作大字/即拜跪書皇帝萬歲帝拊其背曰他日令器也親解)¶
　(孝宗丱角之繻傳其首謂金陀續編初飛與張俊承/詔視世忠軍徃辭檜檜  之曰且備反側檜為此語)¶
　(欲激其軍使為變因以罪世忠耳飛答曰楚州之軍/即朝廷之軍也檜色變惡飛語直  湖壖襍記銀瓶)¶
　(小姊者岳武穆季女也武穆被難女欲叩闕上書邏/卒攔止之遂抱銀瓶墜井而死  按孝宗初追復武)¶
<pb:KR4h0166_WYG_007-30a>¶
　(穆原官以禮殉葬訪求其後槩予録用襁褓以上皆/官之女少者候嫁則官其夫武穆有女安孃女夫髙)¶
　(祚補承信郎岳雲女大孃岳雷女三孃候出嫁日夫/客與補進武校尉俱載在金陀粹編中則銀瓶小姊)¶
　(殉孝而死寧不經御㫖追贈且岳珂/為武穆孫而編中曽不一及之耶)¶
紅頰香孩梳鵓角青鬟嬌女簇牙魚落花軟襯春趺小¶
為看風光九十餘¶
　(留青日札宋淳熈中剃削童髮必留大錢許項左右/束以綵繒宛若博焦之狀曰鵓角  愧郯録近世中)¶
　(都闠𨞬鬻冠飾者率為物象螭一角而兩足鳥翼而/鴟尾通國服之謂之牙魚  萟林伐山南渡後妓女)¶
　(窄韈弓鞋如良人故當時/有蘇州頭杭州脚之諺)¶
<pb:KR4h0166_WYG_007-30b>¶
童夫人尚有童心雪色獅猫愛䕶深堂上氍毹春不管¶
伺他風蜨卧花隂¶
　(老學菴筆記秦檜孫女崇國夫人小名童夫人愛一/獅猫失之遍索不得  咸淳臨安志都人蓄猫長毛)¶
　(白色者名獅猫蓋不捕之/猫徒以觀美特見貴愛)¶
糖霜水飲涼生齒暖閣春囘乍減寒昨夜宿酲猶未醒¶
又聞宰相罷堂餐¶
　(南宋相眼唐璘見蔣峴尚書家子弟言理宗丙申四/月乍暖飲糖霜水過多頓甚汪之道有異謀欲奉上)¶
　(為太上皇賈似道聞之密告其姊貴妃轉聞亟逐之/  宋季三朝政要紹定元年明年上飲宴過度史彌)¶
<pb:KR4h0166_WYG_007-31a>¶
　(逺卧病故時人譏之曰隂陽眠燮理天地醉經綸戲/經濟類編董宋臣逄迎上意宫中進倡優傀儡諸)¶
　(以奉帝為娯樂盡糖霜譜跋晦叔作糖霜譜余聞之/且久偶獲七篇  讀於大慈之方丈院紹興二十四)¶
　(年卧雲菴/守元書)¶
龍檐歸寧鹵簿齊賜筵意思繡飣棃同時眷屬皆恩賚¶
生色文羅翡翠箆¶
　(武林舊事后出宫至祥曦殿上升龍檐出和寧門至/皇后家賜筵皇后繡髙飣十楪果子意思十件又皇)¶
　(后散付本府親屬宅眷翠冠翠扇翠/箆環刺繡領生色羅金銀錢金盆盞)¶
婕妤寺水注方塘髙揭銀鉤寫鳯凰羞殺易書供斧劈¶
<pb:KR4h0166_WYG_007-31b>¶
松門仍榜狀元郎¶
　(四朝聞見録方家峪有劉婕妤寺泉自鳯山而下注/為方池上揭鳯凰泉三字乃於湖張紫薇孝祥所書)¶
　(夏執中為后兄呼為夏國舅至寺中謂於湖書未工/遂自書三字易之孝宗幸寺中不復他語但詔左右)¶
　(以斧劈為薪/止用孝祥書)¶
三千玉貌各含愁羅帶相攜赴碧流明月夜寒彈怨語¶
琵琶聲咽故宫秋¶
　(宋元通鑑元人索宫女内侍及諸樂官宫女赴水死/者以百數  水雲集一匊呉山在眼中樓臺疊疊間)¶
　(青紅錦帆後夜烟江/上手抱琵琶憶故宫)¶
<pb:KR4h0166_WYG_007-32a>¶
亂墳誰與一盃羮深羨花宫有世情至竟餘杭門外路¶
居人不識薤歌聲¶
　(成化杭州府志愍忠資福普向寺南渡初殿帥楊存/中請建於北山鮑家田青芝塢專充殿司諸軍瘞所)¶
　(置僧以守香火院文獻通考諸寺院之多産者類諸/求貴臣改為墳  冀免科敷詔户部申嚴行下  成)¶
　(化杭州府志杭城舊有十三門惟/餘杭門在北不得出居人之槥)¶
内教場開練虎賁雕戈千騎曉雲屯將臺金鼓黄旗動¶
勅賜將軍射鐵盆¶
　(玉海乾道二年十一月幸白石大閱場三年三月宣/殿前選鋒等軍馬軍九百騎入内教  射鐵盆鐵簾)¶
<pb:KR4h0166_WYG_007-32b>¶
　(營四年十月幸茅灘大閱前一日於教場東列幕宿/  皇帝登臺舉黄旗諸軍呼拜者三舉白旗變方陣)¶
　(為備敵之形舉黄旗變圓陣為自環内固之形舉赤/旗變銳陣諸軍魚貫斜列為衝敵之形舉青旗變直)¶
　(陣上親御甲胄指授方畧/六師歡呼犒賞有加焉)¶
錦標爭過一清堂畫鼔敲殘亂夕陽更有戈船迎弄處¶
十分打扮是錢唐¶
　(武林舊事玉蓮堂原名一清堂競渡爭標於此捷都/城紀勝西湖春仲浙江秋仲皆有龍舟爭標輕  可)¶
　(觀有金明之遺風見隨隱漫録余少觀金明池水戰/為之目動心駭比  錢唐水軍戈船飛虎迎弄江濤)¶
　(出汲聚散如神以視金明池如兒戲耳猶在軒集競/渡櫂歌建雲斿建雲斿土風到處總相  朝了霍山)¶
<pb:KR4h0166_WYG_007-33a>¶
　(朝岳帝十分/打扮是杭州)¶
上苑鶯花赴試春南宫佳兆遇魁神東風不解相思句¶
愁煞紅簾粉淚人¶
　(暌車志錫山許宗美以夀皇登極恩赴省詣太乙宫/禱焉禱已周行廊廡間才舉足見二神位云河魁從)¶
　(魁宗美甚喜洎南宫揭榜何自然為省元而宗美以/詩賦魁前場蓋符二魁之姓名云  林下詞選易祓)¶
　(彦章長沙人寧宗朝狀元以優校為前廊久不歸其/妻作長相思詞寄之云朝有時暮有時潮水猶知日)¶
　(兩囘人生長别離來有時去有時/燕子猶知社後歸君行無盡期)¶
臨軒安用捉刀為對使偏輸聰慧時一闋清詞新譜出¶
<pb:KR4h0166_WYG_007-33b>¶
杏花春雨有誰知¶
　(癸辛襍識寧宗不慧而訥於言每北使入見隂以宦/者代答  詞筌宋寧宗浣溪紗看杏花詞花似醺容)¶
　(上玉肌方論時事却嬪妃芳隂人醉漏聲遲珠箔/半鉤風乍暖雕梁新語燕初飛斜陽猶送水精巵)¶
朝衫香褪獨徘徊睡思初濃水閣開怪得無人理紈扇¶
緑隂猶自摘青梅¶
　(昨非菴日纂趙葵嘗避暑水亭作詩云水亭四面朱/闌繞蔟蔟遊魚戲萍藻六龍畏熱不敢行海水煎徹)¶
　(蓬萊島身眠七尺白蝦鬚頭枕一枚紅瑪瑙六句已/成葵遂睡去有侍婢續云公子猶嫌扇力微行人多)¶
　(在紅塵道不古今女史趙葵同知樞密院朝罷歸私/第而諸姬  見葵徃訪之乃羣聚摘青梅有一姬善)¶
<pb:KR4h0166_WYG_007-34a>¶
　(詩賦葵責令賦詩云柝聲黙報蚤春囘滿院春/風繡户開怪得無人理絲竹緑隂深處摘青梅)¶
倚翠偎紅作大師畫船天外送歌兒含情無限闌干曲¶
惆悵參横月落時¶
　(談藪樓叔韶鏞初入太學與同窻友厚善休日乃相/率出城買小舟沿葦行將十里舍舟陟小坡行道微)¶
　(髙下又二里得精舍門徑絶卑小而松竹花草楚楚/然友款於門即有小童應客主人繼出乃少年僧姿)¶
　(狀秀美進趨安詳殊有富貴家氣象揖客曰久别甚/恩欵接都不見過何也便起推西邊小户入華屋三)¶
　(間窻几如拭玩具皆珍竒喚侍童進㸃心素膳三品/甘芳精好撤器命推窻平湖當前數十百頃其外連)¶
　(山横陳樓觀森列夕陽返照丹碧紫翠互相映發漁/歌菱唱隱隱在耳騁望久之僧以麈尾敲闌干數聲)¶
<pb:KR4h0166_WYG_007-34b>¶
　(俄有小畫舫傍湖而來二美人徑出登岸靚粧麗質/王公家不過也僧命具酌指顧間觴豆羅陳窮極水)¶
　(陸左右執事童皆姣好杯行美人更起歌舞僧與友/謔浪調笑歡意無間樓神思惝恍正容危坐噤不敢)¶
　(吐一語伺僧蹔起挈友臂扣所以友愠曰子但飲食/縱觀何用知如許而觴十起巡夜已艾僧復引客至)¶
　(小閣中卧具皆備曰姑憇此遂去壁外即僧榻試穴/隙窺則徑擁二姬就寢友醉甚大鼾樓獨徬徨不寐)¶
　(起如厠一童執燭密詢之此為何地童笑曰官人是/親戚何須問樓反室展轉通宵時側耳聽聲但聞鼻)¶
　(息齁齁而已將曉僧送之門鄭重而别由他徑絶湖/而歸樓惘惘累日疑到非人間其後出處參商竟不)¶
　(克再/諧)¶
鴛鴦打散合蟬陳今古詞章集混成一段霓裳一歌曲¶
<pb:KR4h0166_WYG_007-35a>¶
愛他三十六番新¶
　(癸辛襍識故都德夀宫舞譜其中皆新製曲多妃嬪/諸閣所進内有左右垂手雙拂合蟬舞頭舞尾打鴛)¶
　(鴦場等曲皆前所未聞亦可想見承平和樂之盛也/  齊東野語混成集脩内司所刋古今詞歌之譜靡)¶
　(不備具霓裳一曲共三十六段太后令内人/歌之凡用三十人每番十人奏音極髙妙)¶
遺像猶思墜紫雲臯亭空見伯顔軍一從南北飄零後¶
還有梅邊生祭文¶
　(水東日記文山像上有太傅錢唐于公謙題云烏乎/文山遭宋之季狥國忘身舍生取義氣呑寰宇誠感)¶
　(天地陵谷變遷世殊事異坐卧小閣困於羈繫正色/直辭久而愈厲難欺者心可畏者天寧正而斃弗茍)¶
<pb:KR4h0166_WYG_007-35b>¶
　(而全南向再拜含笑九泉孤忠大節萬古攸傳我瞻/遺像清風凜然于公每懸此像於座側數十年如一)¶
　(日也復夢占類考文天祥大父夢一兒乘紫雲而下/已而  上行生天祥名雲孫字天祥後以字行字履)¶
　(善及廷試第一理宗見其名曰天之祥乃宋之瑞也/字之曰宋瑞  啽囈集文文山詩註伯顔至臯亭山)¶
　(除樞密使右丞相奉㫖詣北軍講解見伯顔陳大誼/留營中不遣  文山全集空坑之敗夫人與佛生栁)¶
　(小孃環小孃顔孺人黄孺人皆為俘至元帥所已失/佛生必有愛其俊秀養為已子矣  呉文正公集跋)¶
　(文丞相與妹書一代三百年有此臣一家數十口有/此女臣不二君女不二夫臣盡節而死女全節自生)¶
　(不愧於天不怍於人可傳千萬世卓哉曼卿出其門/藏此帖甚珍之噫誠可珍也觀此為之流涕  書系)¶
　(天祥過南安遣人告墓以弟壁之子陞為嗣又寄弟/詩曰親喪君自盡猶子自吾兒  宋遺民録宋太學)¶
<pb:KR4h0166_WYG_007-36a>¶
　(生廬陵王鼎翁作生祭文丞相文歴陳其可死之義/又反覆古今所以死節之道激昻奮發累千五百餘)¶
　(言録數十本驛途山店俱貼之大義在速文丞相死/國然丞相從容就死固不係鼎翁之文而鼎翁之志)¶
　(可悲矣鼎翁名炎午號/梅邊所著有吾汶藁)¶
桑海英風不可攀南朝寂歴舊江山惟餘幾輩才人在¶
詩卷長留天地間¶
　(淵頴集呉萊桑海遺録序云淮隂龔開聖予撰文宋/瑞陸秀夫二傳叙其前後死節精忠激烈誠有在於)¶
　(天地而不在今古者予故私列二傳以發其端詢之/故老徴之襍記題曰桑海遺録以待太史之采擇焉)¶
　(翁天地間集謝翺所編其詩為家鉉翁文天祥文及/  謝枋得鄭協柴望徐直方何新之王仲素謝鑰陸)¶
<pb:KR4h0166_WYG_007-36b>¶
　(壡何天定王曼之范協呉子文韓集林景昭凡十七/人明宋濓著謝先生傳云天地間  五卷蓋未完書)¶
　(也元月泉唫社潛齋呉渭清翁集渭以故宋義烏令/入  不仕退居呉溪延致方韶父謝臯羽呉子孟作)¶
　(月泉唫社四方唫士從之以田園襍興命題凡得二/千七百三十五卷三子為其評校選中二百八十名)¶
　(甲乙其名次出一榜各有賞給今列其詩者僅六十/名題名多隱號間有重名因詩為次第一羅公福杭)¶
　(清唫社三山連文鳯也第二司馬澄翁義烏馮澄也/第三髙宇杭州梁相也第四仙邨人註古杭白雲社)¶
　(第五山南隱逸義烏劉應龜也第六子進分水魏新/之也第七栗里金華楊本然也第八倪梓義烏陳堯)¶
　(道也第九全泉翁孤山社全壁也第十吕淡翁東陽/吕文老也第十一方賞桐江方德麟也第十二鄧草)¶
　(逕三山劉汝鈞也第十三魏子大註武林九友㑹第/十四喻似之分水何鳴鳯也第十五躡雲建德梓州)¶
<pb:KR4h0166_WYG_007-37a>¶
　(翁合老仲嘉也第十六玉華唫客分水林子明也第/十七田起東崑山劉蒙正也第十八唐楚友孤山社)¶
　(白珽也第十九識字耕夫武林社秦州周暕也第二/十學古翁桐江趙必范也第二十一社翁釣臺姚潼)¶
　(翔也第二十二騎牛翁三山高鎔也第二十三天目/山人義烏呉瑀也第二十四安定書隱義烏胡南也)¶
　(第二十五槐窻居士浦陽黄景昌也第二十六姜仲/澤金華姜霖也第二十七陳柔著武林社陳必曽也)¶
　(第二十八方尚老桐江方子靜也第二十九朱孟翁/東陽人也第三十愛雲仙杭白雲社趙必折也第三)¶
　(十一陳希邵義烏陳舜道也第三十二劉時可雙溪/人也第三十三岳重武林九友㑹僧了慧也第三十)¶
　(四雲東老唫義烏許元發也第三十五避世翁義烏/洪貴叔也第三十六觀我金華楊舜舉也舜舉即本)¶
　(然之字第三十七徐端甫義烏人也第三十八龜潭/朱釋老金華人也第三十九樵逸山人洞江李萼也)¶
<pb:KR4h0166_WYG_007-37b>¶
　(第四十柳圃月泉陳君用也第四十一臨泉僧志寧/杭人蔡潭也第四十二唫隱俞自得金華人也第四)¶
　(十三東湖散人註古杭人第四十四仇近村古杭仇/逺也第四十五陳緯孫註即分水何鳴鳯第四十六)¶
　(陳鶴臯註即月泉社陳君用第四十七冷清建德王/進之也第四十八感興唫註桐江人第四十九王進)¶
　(之建德人也即上冷清第五十元長卿義烏陳希聲/也第五十一聞人伯仲即陳希聲第五十二戴東老)¶
　(註月泉社人第五十三子直註即魏新之第五十四/襲慶苕水陳文増也第五十五九山人註寓杭第五)¶
　(十六桑柘區金華人也第五十七栁州註月泉社人/第五十八草堂後人杭人也第五十九君瑞桐江人)¶
　(也第六十青山白雲人杭人也已上詩皆全後又列/摘句有無機老農子問田農夫唐人機軸忘懷老人)¶
　(五雲山人老農劉存存石姥寄客雙澗雲水白雲人/傅宣山自家意思栁耆俞如山跨犢者山野人盤隱)¶
<pb:KR4h0166_WYG_007-38a>¶
　(末子扶杖夫廷雲翁自適郭建德駱侕賓陳帝臣晩/靜竹簔笠翁俞埜處藍田道人林泉生傅九萬才人)¶
　(其間或有名或無名大抵皆宋末遺老也舊有黄顥/序明正德中田汝耔重序刋行  谷音清江杜本伯)¶
　(原輯遼東王澮洛陽程自脩瑯琊冉琇河東元吉曲/阜孟鯁廣漢安如山成都王翥襄陽師嚴廣陵張琰)¶
　(漢陽汪涯建安詹本四明皇甫明子長沙丁開括蒼/鮑輗京口崔璆姑孰魚潛瑞陽柯芝柯茂謙廣陵邵)¶
　(定豫章熊與龢宜春晏七大庾孫璉臨江楊應登楊/雯旴江曽澈乂無名氏番陽布衣瀟湘漁父閩清野)¶
　(人羅浮狂客凡二十五人無名氏四人詩一百首蜀/郡張榘跋云皆宋亡元初之節士多幽人清詠之辭)¶
　(題曰谷音者山谷之音野史之類也唐宋遺民録程/敏政編自序云宋末王鼎翁謝臯羽  玉潛三子其)¶
　(名不載於宋史因輯其遺文以備史事并附録張毅/甫方韶卿呉子善龔聖予汪大有梁隆吉鄭所南林)¶
<pb:KR4h0166_WYG_007-38b>¶
　(景曦諸人之作而係庚申君事實於後凡十五卷得/樂府補題集中倡和作者為王聖與周公瑾王理)¶
　(馮祥父唐英發吕和甫李商隱練行之唐玉潛趙正/卿李師吕張叔夏仇仁近凡十三人又無名氏二人)¶
　(共詞三十七首合為一卷陳維崧四六序云嗟乎此/皆趙宋遺民之作也粤自雲迷五國橋䜟啼鵑潮歇)¶
　(三江營荒夾馬夀皇大去已無南内之笙/簫賈相難歸不見西湖之燈火文不備録)¶
　¶
　¶
　¶
　南宋襍事詩卷七¶
