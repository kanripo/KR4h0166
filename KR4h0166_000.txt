# -*- mode: mandoku-view; -*-
#+TITLE: 南宋襍事詩
#+DATE: 2015-08-25 00:43:57.187256
#+PROPERTY: ID KR4h0166
#+PROPERTY: BASEEDITION WYG    
#+PROPERTY: JUAN 提要
<pb:KR4h0166_WYG_000-1a>¶
欽定四庫全書　　　　　集部八¶
　南宋襍事詩　　　　　　總集類¶
　　提要¶
　　　　(臣/)等謹案南宋襍事詩七巻¶
　　　國朝沈嘉轍吳焯陳芝光符曽趙昱勵鶚趙信¶
　　　　同撰嘉轍字欒城焯字尺鳬曽字幼魯鶚字¶
　　　　太鴻皆錢塘人芝光字蔚九昱字功千信字¶
　　　　意林皆仁和人惟曽以薦舉官至户部郎中¶
<pb:KR4h0166_WYG_000-1b>¶
　　　　鶚以康熈庚子舉於鄉餘皆終於諸生是書¶
　　　　以其鄉為南宋故都故摭捃軼聞每人各為¶
　　　　詩百首而以所引典故註於每首之下意主¶
　　　　紀事不在修詞故警句頗多而牽綴填砌之¶
　　　　處亦復不少然援据浩博所引書幾及千種¶
　　　　一字一句悉有根柢萃說部之菁華采詞家¶
　　　　之腴潤一代故實巨細兼該頗為有資於考¶
　　　　證蓋不徒以文章論矣乾隆四十一年十月¶
<pb:KR4h0166_WYG_000-2a>¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
