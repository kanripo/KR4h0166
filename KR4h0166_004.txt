# -*- mode: mandoku-view; -*-
#+TITLE: 南宋襍事詩
#+DATE: 2015-08-25 00:43:57.274445
#+PROPERTY: ID KR4h0166
#+PROPERTY: BASEEDITION WYG    
#+PROPERTY: JUAN 卷四
<pb:KR4h0166_WYG_004-1a>¶
欽定四庫全書¶
　南宋襍事詩卷四　　　　　　錢唐符曽撰¶
龍衮宫衣拜玉階乾安樂奏紫雲開潮沙築得平如席¶
五輅新從大禮來¶
　(武林舊事冬至或元旦有事南郊自嘉㑹門至麗正/門計九里三百二十步皆以潮沙填築其平如席以)¶
　(便五輅徃來至期上服通天冠絳紗袍升自午階天/步所臨皆藉以黄羅謂之黄道中貴一人以金合貯)¶
　(片腦迎前撒之時壇壝内外凡數萬衆肅然無譁天/風時送佩環韶濩之音正如九天吹下也弁陽老人)¶
　(詩云黄道宫羅瑞腦香衮龍升降佩鏘/鏘大安輦奏乾安曲萬㸃明星蔟紫皇)¶
<pb:KR4h0166_WYG_004-1b>¶
臨池太母照鸞釵欄幕休遮秋水涯小住玉田香世界¶
芙蓉尤在卧看佳¶
　(四朝聞見録北宫與東園最近旬浹間即恭請憲聖/臨幸屬芙蓉臨池秀發遂白憲聖請登龍舟撤去欄)¶
　(幕卧看尤佳憲/聖欣然從之)¶
玉堂宣勸紫金盂秋色偏將山翠餘著就麟臺傳故事¶
白團扇又賜親書¶
　(石湖集寓直玉堂拜賜御酒詩歸雅陸續墮宫槐簾/幙參差晚不開小雨逐將秋色至長風時送市聲來)¶
　(近瞻北斗璿璣次猶夢西山翠碧堆慚愧君恩來甲/夜殿頭宣勸紫金盃  麟臺故事程俱紹興初為秘)¶
<pb:KR4h0166_WYG_004-2a>¶
　(書少監時庶事草創摭三館舊聞撰為書曰麟臺故/事  浮溪集序髙宗以所御白團扇親書紫誥仍兼)¶
　(綰黄麻似六經/十字以賜汪藻)¶
一帖鵞黄印擅竒鼠鬚瘦筆費尋思空餘内府裝褫手¶
何處梅花問玉池¶
　(輟畊録蘭亭一百十七刻廼理宗内府所藏裝褫作/十冊毎版有内府圖書鈐縫玉池上  又京師有鵞)¶
　(黄棗木印又舊梅/花新梅花皆刻名)¶
太學牢丸細麵溲山厨筍蕨未堪儔諸儒坐飽彭生肉¶
玉楮篇中著意收¶
<pb:KR4h0166_WYG_004-2b>¶
　(玉楮集饅頭詩幾年太學飽諸儒餘伎猶傳筍蕨厨/公子彭生紅縷肉將軍鐵杖白蓮膚芳馨政可資椒)¶
　(實麤澤何妨比瓠壺老去齒牙辜大嚼流涎聊/合慰饞奴  武林舊事蒸作從食有太學饅頭)¶
翻出游絲别様多春蠶一縷奈愁何正書筆力無人繼¶
博得思陵歎九歌¶
　(攻媿集錢唐呉傅朋游絲書前無古人云春蠶一縷來不㫁石/御定書畫譜仲明舉題呉傅朋草書詩)¶
　(鈞筆力歸毫芒得畫禪室隨筆傅朋正書為宋朝第/一今觀九歌深  蘭亭洛神遺意髙宗洞精筆法至)¶
　(為閣筆歎/賞不虛也)¶
液雨深宫落葉零煖盃行處叠寒屏御爐新進嚴州炭¶
<pb:KR4h0166_WYG_004-3a>¶
不用桃紋鵓鴿青¶
　(夢粱録十月中雨謂之液雨百蟲飲此而蟄不老學/菴筆記髙宗幸臨安詔嚴州進炭止用土產  用琴)¶
　(様胡桃紋/鵓鴿青)¶
多福堦前竹一叢慿將玅偈問支公清風淇澳無尋處¶
曲曲斜斜自不同¶
　(指月録宋杭州多福和尚居多福寺僧問如何是多/福一叢竹曰一莖兩莖斜曰學人不㑹曰三莖四莖)¶
　(曲研咸淳臨安志多福院乾道三年建移請今額三/六  齋筆記梅花道人一葉竹題云誰云古多福)¶
　(莖四莖曲涼隂生/研池清風滿淇澳)¶
<pb:KR4h0166_WYG_004-3b>¶
卷裏光隂客憶家墨梅飄落又天涯旗亭摘句空題遍¶
新體何人愛杏花¶
　(簡齋集髙宗喜陳去非客子光隂詩卷裏杏花消息/雨聲中之句晚年益工旗亭傳舍摘句殆遍題寫號)¶
　(稱新體和容齋五筆崇寧朝時相不許士大夫讀史/作詩政  後稍復為之陳去非以墨梅絶句擢寘館)¶
　(閣/)¶
絲桐雖博思陵恱日給黄金未足誇有子絶絃教别藝¶
幾年幾世遇官家¶
　(四朝聞見録琴師黄震後易名振以琴召入思陵恱/其音命待詔御前日給以黄金一兩後黄教子乃以)¶
<pb:KR4h0166_WYG_004-4a>¶
　(他藝人語以爾子不足進於琴邪黄喟然嘆曰/幾年幾世又遇這一箇官家黄死遂絶絃云)¶
參政門前畫㦸枝客來倒屣未為遲爭歌燭影搖紅句¶
見了何如不見時¶
　(後邨詩話嘉定更化收召故老一名公拜參政雖好/士而力不能援謂客曰贄而來見者吾皆倒屣未嘗)¶
　(敢失一士外議何如客素滑稽答曰自公大用外間/盛唱燭影搖紅之詞參政問何故客舉卒章曰幾囘)¶
　(見了見了還休爭如/不見賓主相視一笑)¶
清秋風月小裵囘内苑無人共把盃聊寫一聨詩折簡¶
橘香酒熟待君來¶
<pb:KR4h0166_WYG_004-4b>¶
　(四朝聞見録孝宗以太母故加眷呉郡王益益太母/弟也秋氣向清聖意怡懌手書御札一聨云稱此一)¶
　(天風月好橘香酒熟待君來命近璫持賜益益入對/頓首稱謝上笑曰聊復當折簡耳按此與西湖志所)¶
　(載/異)¶
五字空題處士墓冷香魂斷喚難囘當時若守臨安郡¶
未必清風在鶴梅¶
　(咸淳臨安志紹興有㫖徙僧廬惟處士林逋墓詔勿/遷  菊潭集和靖墓詩定知魂在梅花上祗有春風)¶
　(喚得醒館老學菴筆記金使自云悟室之孫喜讀書/鄧千里  之道西湖至和靖祠忽問林公常守臨安)¶
　(耶千里但/笑而已)¶
<pb:KR4h0166_WYG_004-5a>¶
蛾雪蟾氷舞萬妝天街燈火數錢唐三更鼓吹聞清禁¶
一笑君王樂歲康¶
　(惜香樂府探春令元夕詞去年元夜正錢唐看天街/燈火鬧蛾兒轉處熙熙笑語百萬紅妝女  經鉏堂)¶
　(雜志元夕後三日宣嗣秀王及其諸子宴集夀皇云/聞得外間鼓吹喧闐想是民間歡樂秀王云連年豐)¶
　(稔民間稍康/所以致此)¶
才見貧兒打夜狐禁園皷吹又喧呼東華門外龍池上¶
埋祟年年果有無¶
　(夢梁録十二月二十四日後街市有貧丐者裝鍾馗/小妹等形敲鑼擊鼓沿門乞錢謂之打夜狐  又除)¶
<pb:KR4h0166_WYG_004-5b>¶
　(夕禁中呈大驅儺儀係皇城司諸班直戴面具著綵/畫雜色衣裝手執金鎗銀㦸畫木刀劎五色龍鳯旗)¶
　(幟以教樂所伶工裝將軍符使判官鍾馗六丁六甲/神兵五方鬼使竈君土地門神户尉等自禁中動鼓)¶
　(吹驅出東華門外轉龍池灣謂之埋祟而散南又云/入登平坊沿内城有内門曰東華沿内城面  皆殿)¶
　(司中軍立寨名䕶聖寨寨門外左右俱置䕶龍水池/  案登平坊在今清平山巷對可想見宋内城故址)¶
　(也/)¶
院籜宫桃白露零仙娥遺象翠亭亭空傳勅祭文凄絶¶
縹緲雲中叩玉扃¶
　(七修類藁云閻妃像在集慶寺按西湖志但云理宗/御容一幅  仇仁近山邨集閻氏園池詩真妃已返)¶
<pb:KR4h0166_WYG_004-6a>¶
　(鳯臺仙獨立池亭思愴然海岳不傳青鳥信石房誰/伴白雲眠宫桃移種難生實院籜初翻又引鞭凝碧)¶
　(荒凉絃管静萍花浮滿釣魚船徳隨隱漫録姚勉述/勅祭閻妃文曰五雲縹緲誰叩玉扃上曰朕雖不德)¶
　(未如明皇/之盛也)¶
茅山淤塞復開挑一閘長河暫閉潮八尺碧波亭下水¶
清流今得過鹽橋¶
　(咸淳臨安志茅山河縱復淤塞乃在人户稀少村落/相半之中雖不免開淘而土泥有可堆積  又長河)¶
　(堰下剏置一閘毎遇潮上則暫閉此閘則又梅家橋/下量得水深四尺碧波亭前水深八尺  鹽橋河亦)¶
　(無涸竭/之理)¶
<pb:KR4h0166_WYG_004-6b>¶
髮白從來能示老烏髭藥贈自何人笑他狀問箕仙語¶
早向宫中召小陳¶
　(四朝聞見録光皇春秋已富且又自宫中尹天府入/侍重華從容啓上以有贈臣烏髭藥者臣未敢用上)¶
　(語光皇曰正欲示老成於天下何以此為召又今所/請仙蓋小陳也光皇尹天府日久遣黄門  其父以)¶
　(入上著白絹衫繫小紅絛見陳入避之徐遣召陳黄/門設香案金屈巵酒金楪貯生果三飣炷香焚所問)¶
　(狀仙遂降於箕書光皇某年月日有所就黄/門持以入出則就以酒勞陳且贈金帛遣出)¶
碧玉方池墨一泓秋風拉瑟老蛟横宋臣自有綦卿在¶
曾識操觚有殺生¶
<pb:KR4h0166_WYG_004-7a>¶
　(秋澗集徳夀殿玉方池研詩玉斲坤形霮四溟丹書/猶認夀宫名紛紛落墨蛟騰霧謖謖秋風拉瑟聲神)¶
　(物不知崑火烈碧絲今對玉堂卿眼中多少興亡事/白髪孤臣最愴情自注當時同僚承㫖留中齋學士)¶
　(劉東崖侍讀趙方塘皆宋人也上妮古録宋髙宗建/炎以巳所常用之硯賜綦崇禮  刻御書銘曰操觚)¶
　(濡墨兮中有殺生造/次必思兮令世可行)¶
筵盞新從赤岸開待他北使賀春來傳宣直到班荆館¶
風藥花&KR0307;賜得囘¶
　(武林舊事北使到闕先遣伴使賜御筵於赤岸之班/荆館中使傳宣撫問賜龍茶一斤銀合三十兩并風)¶
　(藥花/&KR0307;)¶
<pb:KR4h0166_WYG_004-7b>¶
噴飯何須强效顰别時無復望車塵不知涕淚楊原仲¶
何似藤州談笑人¶
　(容齋五筆楊愿善佞動作悉效檜嘗因食噴&KR0329;失笑/愿於倉卒間亦佯噴飯而笑左右皆哂秦察其奉巳)¶
　(愈喜既亦厭之諷御史排擊而預告愿涕淚交頤曰/太師恩過父母一旦别去何時復望車塵馬足耶)¶
　(放翁題跋李莊簡公為檜逺謫籐/州談笑而去青鞋布襪即日便行)¶
三處胥山一處雄廟名永固颯靈風笑他義祖閨中配¶
何事仙妃亦濫封¶
　(閒窻括異志嘉興有胥山杭州呉山亦名胥山呉縣/亦有胥山其名非一  媿郯録中都呉山城隍廟額)¶
<pb:KR4h0166_WYG_004-8a>¶
　(曰永固理十國春秋注徐温妻/白氏宋  宗追封為原闕仙妃)¶
端平敗相樂相羊玉帶空傳出尚方日與門生飲酒快¶
祗知風月在漁莊¶
　(清雋集傳淳祐丁未鄭清之再相鄭震登門罵曰端/平敗相何堪再壊天下被執女子俱下獄京尹趙與)¶
　(&KR0696;縱之鄭罷相乃免賜宋史鄭清之傳上遣中使賜/御書輔德明謨之閣  楮十萬緍為築室乃日與賓)¶
　(客門生相羊山水間舉又賜玉帶更賜第於西湖之/漁莊  又方與客飲  杯曰今日飲此酒殊快  癸)¶
　(辛雜識清之淳祐再相政事多出姪孫太原手昏繆/貪汙有作詩譏云先生自號為安晩晩節何為不自)¶
　(安/)¶
<pb:KR4h0166_WYG_004-8b>¶
擔無市物累歸裝日日還家費較量却與載書惟兩篋¶
一般徒歩出錢唐¶
　(鶴林玉露楊誠齋立朝時計料自京還家之費貯以/一篋鑰而置之卧所戒家人不許市一物恐累歸擔)¶
　(日日若促裝者出宋史歐陽守道/以言罷歸徒歩  錢唐唯書兩篋)¶
約齋桂隱閉閒門接樹栽花法尚存羨殺貴人堂下竹¶
盡將細麥拌陳根¶
　(游宦紀聞張約齋種花法春分和氣盡接不得夏至/陽氣盛種不得  二老堂雜誌臨安貴人家種竹木)¶
　(以麥拌土寘根/下雖盛夏亦生)¶
<pb:KR4h0166_WYG_004-9a>¶
卿冒風霜意不安盛秋之際馭征難繡韉香餅尋常賜¶
祗領官家念苦寒¶
　(金陀粹編賜鄂王勅卿盛秋之際提兵按邊風霜已/寒征馭良苦如是别有事宜可密奏來  又十二月)¶
　(大雪苦寒遣詔賜器物宣撫問兼賜御札云戰鞍繡/鞍各一對龍涎香一千餅龍茶一合靈寳丹一合鐡)¶
　(簡一對賜卿/至可領也)¶
搜閲虛勞歲月遲御前冊進笑支持僅將婦女神仙語¶
括凑唐人絶句詩¶
　(四朝聞見録孝宗從容清燕洪公邁侍上語以宫中/無事則編唐人絶句以自娯今已得六百餘首公對)¶
<pb:KR4h0166_WYG_004-9b>¶
　(曰以臣記憶恐不止此上問有幾公以五千首對上/大驚曰若是多耶煩卿為朕編集洪歸捜閲凡逾年)¶
　(僅得十之三至於稗官小說神仙鬼怪婦人女子之/詩皆括而凑之迨以進御上固知不迨所對數然亦)¶
　(嘉其敏贍亦/轉秩賜金帛)¶
已見雞竿樹上臺黄旗祗待鶴書開太平萬夀宣恩處¶
滿道鈴聲報赦來¶
　(武林舊事肆赦日駕自文德殿詣麗正門御樓教坊/作樂宫架奏曲簾捲扇開宰臣以下分班立中書令)¶
　(稱有敕立金雞雞竿一起門上仙鶴童子捧赦書降/下閤門提㸃開拆授宣赦舍人起居舍人一員摘句)¶
　(讀宰臣以下再拜俟讀至咸赦除之獄級奏脫枷訖/罪囚應諾三呼萬歲而出金雞竿髙五丈五尺四面)¶
<pb:KR4h0166_WYG_004-10a>¶
　(各百戲一人縁索而上謂之搶金雞先到者得利物/呼萬歲諸州奏進院各有遞鋪腰鈴黄旗者數人俟)¶
　(宣赦訖即先發太平州萬州夀春府取太平萬壽之/語以次俱發鈴聲滿道都人競觀樓下排列次第有)¶
　(宣赦臺雞夢梁録明禋禮成登門/放赦金  啣紅幡上書皇帝萬歲)¶
乞試同文慟未遭九重震怒𨽻波濤後來奉使中華日¶
憶否宫門白紵袍¶
　(四朝聞見録歲當大比有黄姓士人率其徒詣闕乞/試同文館不報黄以其徒伏德夀宫祈哀太上覬宣)¶
　(諭孝宗德夀以閒人不管閒事卻其奏黄遂與其徒/向宫門大慟且所服白紵袍也孝宗震怒勅有司杖)¶
　(黄背黥𨽻海島黄因竄入髙麗國主用為相後以/使事至闕見於孝宗暨其主倦政遂授以國云)¶
<pb:KR4h0166_WYG_004-10b>¶
鶉脯曾供祗候官清詞唱出玉笙寒凄涼老抱東都感¶
猶譜金人捧露盤¶
　(宋史本傳曾覿字純甫汴人紹輿中以寄班祗侯與/龍大淵同為建王内知客  老學菴筆記曾純甫問)¶
　(一客蕭鷓巴可對何人曰可對曾鶉脯多覿有海野/詞一卷  絶玅詞選純甫東都故老詞  感慨如金)¶
　(人捧露盤憶秦娥等曲凄然有黍離之感/  砌下水潺潺玉笙吹暮寒亦純甫詞句)¶
緑幔緋簾挂竹义討春遊屐過分茶牡丹水餅丁香角¶
踏遍湖堤問杏花¶
　(夢梁録開沽店門首綵畫歡門設紅緑杈子緋緑簾/幙貼金紅紗梔子燈㕔院廊廡花木森茂  大凢麪)¶
<pb:KR4h0166_WYG_004-11a>¶
　(食店謂之分茶店更有絲雞麪桐皮麪皮又六部前/有丁香餛飩此味精細又有牡丹餅薄  春蠒笑靨)¶
　(兒門宋稗類鈔湧/金  外有杏花園)¶
醮設天台空奏章乞兒火冷盡荒涼於今樹倒猢猻散¶
不似平江周一郎¶
　(老學菴筆記檜初得疾遣李季設醮天台行至天姥/嶺下遇一士問曰為太師乎曰然曰徒勞耳季遂歸)¶
　(時談藪曹泳侍郎妻碩人厲氏餘姚大族女方泳盛/  鄉里奔走恐後獨碩人之兄厲德斯不然泳怒帥)¶
　(越時德斯為里正泳風邑官脅治百端竟不屈㑹之/甫殂乃遣介致書於泳啓封乃樹倒猢猻散賦一篇)¶
　(沅武林舊事弄猢猻人平江周一郎猶盧溪集雷雨/  湘振滯冕皇恩普出九重天乞兒  戀權門火應)¶
<pb:KR4h0166_WYG_004-11b>¶
　(謂死灰能復/燃刺申王作)¶
轔轔月馭上青㝠流落人間有石經還驗中宫璽文在¶
始知憲聖擅蘭亭¶
　(中興小録呉后嘗臨蘭亭帖佚在人間咸寧郡王韓/世忠得之表獻上騐璽文知為中宫臨本賜保康軍)¶
　(節度使呉益刋於石時紹興十五年秋七月丙寅本/四朝聞見録髙宗御書六經嘗以賜國子監及石)¶
　(於諸州庠上親御翰墨稍倦/憲聖續書至今皆莫能辨)¶
愛得清言畫手工至今繪苑遡餘風緑荷障子臨秋水¶
一穗疎花上草蟲¶
<pb:KR4h0166_WYG_004-12a>¶
　(朱昱毘陵志於清言晉陵人工畫荷花獨歩一郡寧/宗朝以荷花障進特㫖授承節郎  圖繪寳鑑嘉定)¶
　(間清言專畫荷花/草蠱世號於荷)¶
唱徹杭州更不囘玉壺春賞遍樓臺遺民空掬中原淚¶
猶說河流天水來¶
　(宋稗類鈔謝處厚有誰把杭州曲子謳之句國老學/菴筆記淳熙中河決入汴謂之天水來天水  姓也)¶
　(遺民以為/恢復之兆)¶
誰信君王嗜學竒筆痕墨滓遍淋漓才臨五百蘭亭本¶
更寫香山秋水詞¶
<pb:KR4h0166_WYG_004-12b>¶
　(益公題跋白詩有秋水淅紅稻朝煙烹白鱗蓋於飲/食黙寓忠愛不忘君之意孝宗每愛書之三百餘年)¶
　(重遇聖明發揮可老學菴筆記髙廟臨蘭亭賜夀皇/於建邸後批云  依臨五百本來看兩宫篤學如此)¶
十年閒味梅花詠一日春風楊栁愁俱是可人詩賈禍¶
不如同泛北山舟¶
　(後村集劉克莊詠落梅東君謬掌花權柄却忌孤髙/不主張讒者箋其詩以示柄臣由此閒廢十載  集)¶
　(中有贈陳起詩陳候生長繁華地却以芸香自沐薫/鍊句豈非林處士鬻書莫是穆叅軍雨簷兀坐忘春)¶
　(去雪桉清談至夜分何日我閒君閉肆扁舟同泛北/山雲  案春風楊栁陳起事詳見第六卷注中又賣)¶
　(書者别有小陳道/人為賈似道編管)¶
<pb:KR4h0166_WYG_004-13a>¶
一編小說奉昇平德夀間消永日清笑喚何人來演史¶
穆書生與戴書生¶
　(武林舊事德夀宫演/史有穆書生戴書生)¶
玉花挼碎泛春壺開謝春風夢蕊珠二十五枝香冉冉¶
緑雲晴雪遍南湖¶
　(朝天續集觀張功甫荼蘼詩有香雪南湖今誰有碎/接玉花泛春酒  武林舊事約齋北園有蕊珠洞植)¶
　(荼蘼二/十五株)¶
產圖吉位用生方宫婢宣來踏逐娘先日申聞學士院¶
<pb:KR4h0166_WYG_004-13b>¶
淨除胎髪撰文章¶
　(武林舊事宫中有娠令太醫宿直供畫吉位生方合/用藥材催生物件  又令踏逐老娘伴人乳婦抱洗)¶
　(女人淨又申學士院/撰述  胎髪祝夀文)¶
小學源流識者稀桃菜(菑/)栁戼辨纎微舍人手指雲萍¶
録協字偏旁果是非¶
　(湘煙録洪景盧周茂振入館謝啓云桃菜難悟栁丣/本同閔康侯曰荀子幬菜敝而不反其常注菜讀為)¶
　(菑古文篆夘字讀當為栁予游宦紀聞包遜字敏道/在臨安謁魏舍人了翁蒙  進因出雲萍録令書包)¶
　(有六子皆從心其間名協者舍人指曰此非從心乃/是從十有館客李丈留心字學待為叩之少選李至)¶
<pb:KR4h0166_WYG_004-14a>¶
　(遂及此云其義有二從十乃衆人之和是謂協和萬/邦之協從心乃此心之和是謂三后協心之協李名)¶
　(肩吾眉人妙案肩吾/有詞見絶  好詞)¶
左右江湖駐蹕初鬱攸飛燼少安居休言兩火兼三火¶
自是臨安火政疎¶
　(楓窻小牘紹興二年五月大火被燬一萬三千餘家/皆以為中興之初改元建炎致此但臨安撲救視汴)¶
　(都為疎目白獺髓紹定初御街中瓦前賣/團子者  為三火下店遂為失火之䜟)¶
昭慶鐘樓竹影斜坡公手蹟舊籠紗誰教粉墨移京口¶
燈暗長廊起暮鴉¶
<pb:KR4h0166_WYG_004-14b>¶
　(二老堂雜志西湖昭慶寺有鐘在樓上東坡寫竹尚/可辨竹下題云夫子方明弼康道嘉甫子瞻同遊庚)¶
　(午八月日題予紹興庚辰徃觀則已茫昩後移往鎮/江府謝后功德院不復可見  靜佳集昭慶寺詩幽)¶
　(尋得勝趣城市幾人能古栁深中磬長廊盡處燈畫/龍聽說法塑佛看齋僧别寺經行徧兹遊昔未曽)¶
貴妃久矣返星軿猶有香魂屬望仙露重月斜凝立處¶
玉梅花影澹如煙¶
　(異聞總録咸淳間游士胡天俊於梅樹下得一白羅/帕上題詩云蕭蕭風起月痕斜露重雲鬟壓玉珈望)¶
　(斷行雲凝立久手彈珠淚湔梅花胡明日以帕示人/趙氷壺駭曰吾亡妾杭人喬氏望仙貴妃姪女也去)¶
　(年暴亡殯梅樹下/此正其筆蹟也)¶
<pb:KR4h0166_WYG_004-15a>¶
花邊無事蔟狨鞍乗轎都城許從官冣稱踏青流水歩¶
繡裙掛在隔簾看¶
　(雲麓漫鈔故事百官入朝並乗馬自渡江後方乗轎/迄今不改  竹屋癡語御街行賦轎云筠藤織就花)¶
　(紋細稱穩步如流水踏青陌上雨初晴嫌怕溼文鴛/雙履要人送上逄花須住纔過處香風起裙兒掛在)¶
　(簾兒底更不把窻兒閉紅紅白白簇花枝恰稱/得尋春芳意歸來時晩紗籠引道扶下人㣲醉)¶
芙蓉髙閣倚層嵐兵氣休侵酒半酣暗浥龍巾兩行淚¶
幾人囘首望江南¶
　(呉淵穎集理宗在宫中嘗被酒上芙蓉閣見/淮上有黒䘲十餘年不散南逼江凄然淚下)¶
<pb:KR4h0166_WYG_004-15b>¶
地下鉛筩黯澹秋赤松何處伴同遊他時雖逐圖南去¶
說著蒼生祗益愁¶
　(朝野遺紀岳飛之斃於獄也獄卒隗順負其屍葬之/北山之漘及其死也謂其子曰異時朝廷求而不獲)¶
　(必懸官賞汝告官曰棺上一鉛筩有棘寺勒字吾埋/殯之符也後果購其&KR0287;不得以一班職為賞其子始)¶
　(上告官悉如所言天七修類藁金陵士人召仙得詩/云風露凄凄雨過  疎窻有月到牀前夜深不作紅)¶
　(塵夢注得南華四十篇又云强金擾擾我提兵血戰/中原恨未平大厦已斜支一木豈期長脚悞蒼生二)¶
　(人乃陳/摶岳飛)¶
寳墨叢奎四軸餘史家恩勅等瓊琚内官亦有金絲扇¶
<pb:KR4h0166_WYG_004-16a>¶
隨駕今朝盡賜書¶
　(乾淳起居注淳熈五年太上賜史少保御/書四軸隨駕宫人内官並賜金絲御書扇)¶
紅粉青衿盡北征昨宵丞相已書名秀才揀去將何用¶
也與宫人合隊行¶
　(水雲集有北師要討撒花銀官府行移逼市民丞相/伯顔猶有語學中要揀秀才人  又有三宫今日燕)¶
　(山去春草萋/萋上玉階)¶
怡悵孤山第一春墓田處士有比鄰也知諫草名傳世¶
空把梅花問故人¶
<pb:KR4h0166_WYG_004-16b>¶
　(深雪偶談秋壑送朝客詩頸聯云梅花見處多留句/諫草蔵來定得名  宋稗類鈔賈似道别於西泠之)¶
　(外架樓臨之曰/第一春梅塢)¶
氷盤角黍浴蘭時内司爭先雕刻竒亦有彩金紗盝子¶
一枝通草貌天師¶
　(楊太后宫詞角黍氷盤飣豆裝酒闌昌歜泛瑤觴或/夢梁録浴蘭令節内司意思局以紅紗彩金盝子)¶
　(菖蒲或通草雕刻/天師馭虎像於中)¶
老秦筆意授雕兒遂壊紅羅岳字旗可惜東松菴壁上¶
一行遺墨見淋漓¶
<pb:KR4h0166_WYG_004-17a>¶
　(宋史凡論人章疏皆檜自操以授言官識之者曰此/老秦筆也  桯史飛以紅羅為幟上刺岳字  秋崖)¶
　(小藁岳飛帖王之討楊么也公過師吾里留題東松/菴壁上老墨飛動忠義之氣如所謂同後軍王團練)¶
　(者蓋後來告變/之王雕兒也)¶
野遊時到白雲堂麋性隨圓復就方贏得句傳山鳥起¶
巖花衝落半溪香¶
　(四朝聞見録恭孝儀王嘗遊天竺有山禽忽驚起衝/落半巖花之句嘗自贊其容有性比山麋貌同野叟)¶
　(隨圓就方似無唯有云云蓋叙其推戴事也/死葬西湖顯明寺  天竺志天竺有白雲堂)¶
朝朝絃管戲春湖看過春風二月無獨有金橋垂栁色¶
<pb:KR4h0166_WYG_004-17b>¶
不曽寫入燕遊圖¶
　(西溪梵隱志金四姥橋垂栁獨盛/志雅堂襍鈔理宗有燕遊圖一軸)¶
曽入摛文備講筵賜氷支酒自年年明朝禁宿供宣訪¶
又費餐錢日一千¶
　(楊太后宫詞有翰林學士知誰直今日傳宣與賜氷/  玉堂雜記隆興初用正宗故實輪講筵學士院官)¶
　(直宿禁林每夕兩員以備宣引諮訪氷又翰林支快/行家食殘三千又折酒錢三百别賜  一擔若寓直)¶
　(支餐錢一千限日下支不許次日以南宋宫殿/記摛文殿在玉堂之後東西二閣  處詞臣)¶
和寧門外雨如塵遊騎歸來滿眼春雪色海鮮都上市¶
<pb:KR4h0166_WYG_004-18a>¶
却隨花果及時新¶
　(古杭夢遊録自大内和寧門外新路南北寳玉珍異/及花果時新海鮮野味竒器天下所無者悉集於此)¶
玉栅燈懸異巧名佳人遊賞遍春城歸來幾日間抛過¶
又試東風絃管聲¶
　(稊米集孤山寒食詩最憐隱者髙眠地日日春風是/管絃  夢粱録元宵牛羊司前有内侍蔣苑使家粧)¶
　(㸃亭臺懸掛玉柵異巧華燈女又公子王/孫以紗籠喝道將帶佳人美  遍地遊賞)¶
雪花吹浪過西陵今夜清遊興未曽載月小舟仍似舊¶
有人江上吊詩僧¶
<pb:KR4h0166_WYG_004-18b>¶
　(攻媿集詩舊聞老具擅詩聲夜汎錢唐向鳯城今日/清遊更豪逸雪花和月帶潮生自注法具字圓復紹)¶
　(興初詩僧也有月夜游錢唐江詩云小舟為我載月/色白沙翠竹光相射后復云白下金陵四百年無此)¶
　(豪/逸)¶
老喚詩人薦得名寺前覔句寫閒情晩雲涼雨吹應遍¶
合轉橋東玩月行¶
　(朱文公大全集同僚小集梵天寺坐間雨作已復開/霽步至東橋玩月賦詩二首有層雲生薄晩涼雨遍)¶
　(空山之句朱又孝宗時侍郎胡銓以詩人薦同王庭/珪内召故  子自註詩云僕不能詩平生僥倖多類)¶
　(此/)¶
<pb:KR4h0166_WYG_004-19a>¶
已却村酤禁酒牌何須欄稅更安排欲尋栗里髙風處¶
祗見春花落御街¶
　(西溪梵隱志西溪留下西南三里有宋人禁酒牌即/髙宗入山村酒肆喜其供奉精潔御書界牌以賜曰)¶
　(不為酒稅處是也後為陶家廂理宗朝有陶處士隱/此水竹田桑夫畊婦織有栗里之風皆山川幽寂之)¶
　(處也置續文獻通考孝宗淳熈五年知臨安府呉淵/乞復  西溪發引欄稅上曰去城五十里豈可復置)¶
　(欄稅行張渢禁酒牌詩芳/草承  騎春花落御階)¶
染洗宫花勅字新鬻來猶帶舊家春可憐六尺青綾誥¶
淚濕殘綃換帖人¶
<pb:KR4h0166_WYG_004-19b>¶
　(晞髪集有洗舊誥綾鬻將以為縁以紺繒易得之作/手卷賦小樂章求好事者書其後詩曰呉宫輦路傷)¶
　(行客繭氷壓雲凝碧色門前新掃染家鄰借人鋪設/殘衣帛宫花翦綾連院號覆取翻看成一道織紋宛)¶
　(轉勅字新知是初誰六尺誥城霞失彩宫蘚病中與/海圖上衣領改顔倖售縁所遭褪藥𤣥香洗藍影青)¶
　(綢易得淚承睫擊筑楚歌無故業歌/殘求書好事人異代倘傳誥綾帖)¶
車駕蒼黄南渡日可憐應乏濟時才請看不識錢唐事¶
猶頌東巡二月來¶
　(老學菴筆記建炎三年春車駕倉卒南渡有侍臣陳/劄子首曰恭惟陛下歲二月東巡狩至於錢唐吕相)¶
　(笑之曰秀才/家不識時務)¶
<pb:KR4h0166_WYG_004-20a>¶
萬緡宣賜遭時忌老去逄官是畏塗不用再看磨鏡帖¶
蚤將居里釋麟符¶
　(玉堂雜記御史王綸草劉婉儀進位貴妃制太上稱/其有典誥體潤筆殆萬緡賜硯尤竒秦丞相不樂遭)¶
　(論列而去周必大嘗草其致仕制曰少則歌鹿鳴而/薦於鄉老則釋麟符而居其里  宋稗類鈔潘良貴)¶
　(少有氣節數忤權貴自少至老出入三朝在官不過/八百六十日居不蔽風雨無尺寸之田有磨鏡帖行)¶
　(於世世以為名言/自號黙成居士)¶
心經一頌意云何百萬僧齋願豈多頑石更將鐫作佛¶
莫言只解畫彌陀¶
<pb:KR4h0166_WYG_004-20b>¶
　(横浦集錢唐喻氏子生不茹葷少妙畫學呉道子臻/其能後專畫阿彌陀佛無為子楊次公喜之呼為喻)¶
　(彌陀為兒時嘗誦心經立願齋僧三百萬遊西湖多/寳山輒作念曰異時當鐫此為佛其後遂為彌陀之)¶
　(像/)¶
鹵簿圖成出北門贐儀匄得向南奔蜀王曽為頭顱計¶
莫望西州掩淚痕¶
　(四朝聞見録呉曦既用賂師旦遂舉全蜀以授之其/在殿巖也常命工圖畫上乗輿鹵簿卷軸甚詳人問)¶
　(曰大尉何用此曦紿之曰把歸去教孩兒看了消災/滅罪及出北關遂焚香拜天於鷁首云且得脫身歸)¶
　(去其反狀已萌於此矣遣宋史程松以書抵曦匄贐/禮買舟稱曦為蜀王曦  吏以匣封致餽松望見大)¶
<pb:KR4h0166_WYG_004-21a>¶
　(恐疑其劒也亟逃奔使者追及松不得已啓視之則/金寳也松乃兼程出峽西向掩淚曰吾今獲保頭顱)¶
　(矣/)¶
烏巾山滿雪中花佳茗還將鬬玉芽恰自鼎湖龍去後¶
錫塘誰訪白枇杷¶
　(咸淳臨安志枇杷出於黄嶺前烏巾山小錫塘塢尤/珍白色者上黄次之亦間出佳茗  又淳熈間德夀)¶
　(宫嘗密遣人採訪惟烏巾山下汪氏廬前一本實大/而味勝歲倍直以醻之  又鼎湖即臨平山下藕花)¶
　(洲/也)¶
賜食曽蒙出上方自縁身領膳曹郎絶知禁臠人間少¶
<pb:KR4h0166_WYG_004-21b>¶
異品空思細頸羊¶
　(劒南集中秋書懐詩秋風社散日平西餘胙殘壺手/自提賜食敢思烹細項家庖仍禁劈團臍自注昔為)¶
　(儀曹郎兼領膳部毎蒙賜食與王公畧等食/品中有羊細頂甚珍予近以惡殺不食蟹)¶
古玉簪圖舊刻成蘭亭貌出賺書生攜來竟貨錢唐市¶
金錯猶題後主名¶
　(蘭亭考古圖寫人物一軸唐右丞相閻立本筆狀賺/書一段事書生意氣掦掦有自得之色老僧口張不)¶
　(呿有失意之態其狀如生紹又此圃江南庫所藏簪/頂古玉軸猶是舊物  又  興元年七月望有攜此)¶
　(貨於錢唐郡人呉說得之見謝伋言舊有大/牙籖後主親題刻其上云上品畫蕭翼籖)¶
<pb:KR4h0166_WYG_004-22a>¶
報國翻成去國哀棄官肯許掖垣囘如何鑑水龜堂老¶
晩為南園撰記來¶
　(誠齋集韓侂冑築南園屬誠齋為記許以掖垣曰官/可棄記不可得侂冑權日盛遂憂憤成疾家人不敢)¶
　(進邸報適族子自外至言侂胄近狀萬里痛哭呼紙/書曰姦臣專權謀危社稷吾頭顱如許報國無路惟)¶
　(有孤憤别妻子筆落而逝記宋史陸游傳晩年再出/為韓侂冑撰南園閱古泉  見譏清議  又常自稱)¶
　(為龜堂/老子)¶
一朝鸞馭報歸期因識環環偽帝姬多被番人笑顔子¶
怪他宫事教尼師¶
<pb:KR4h0166_WYG_004-22b>¶
　(四朝聞見録柔福帝姬徽宗女自金奔歸自言于上/上憫之遂以髙士㒟尚主及韋太后北方歸持上袂)¶
　(泣未已遽曰奇被番人笑說錯買了顔子柔福死已/久上以太母之命寘姬於理獄具誅之東市柔福自)¶
　(聞太后將還鸞馭即以病告嘗以尼師自隨或謂此/尼曽事帝姬故備知疇昔帝姬俱上在宫中事偽帝)¶
　(姬引見之日呼上小字尼師之教也京師顔家巷髹/器物不堅實故至今謂之顔子生活  三朝北盟㑹)¶
　(編韓世清敗劉忠於蘄州得一/婦人自稱柔福帝姬小名環環)¶
手裊紅旗蹴白波翻頭若作等閒過天街鼓樂迎歸後¶
爭向尊前唱浪婆¶
　(夢梁録八月潮怒勝於常時十八日帥座出郊教習/水軍抗人有無賴之徒以大綵旗小青涼傘紅緑小)¶
<pb:KR4h0166_WYG_004-23a>¶
　(傘兒各繫色繡段子滿竿伺潮出海門百十為羣執/旗泅水以迓子胥向有前軍作弄潮詩曰弄罷江潮)¶
　(晩入城紅旗颭颭白旗輕不因㑹喫翻頭浪爭得天/街鼓樂迎  又云車駕幸禁中觀潮殿廷下視江中)¶
　(水軍教閱整肅部伍望闕奏喏聲如雷震其日帥司/備牲禮草履沙木板祭於江中士庶多以經文投之)¶
禁殿風傳臚唱聲宫花紅處認頭名若教畫竹呈官卷¶
誰與今年賀滿城¶
　(貴耳録淳熈間省元徐履殿試用卷子寫竹一枝題/曰畫竹一竿送與試官  老學菴筆記陳亞今年新)¶
　(及第滿城人/賀李衙推)¶
呉山避寇劇披猖簪珥無遺但淚妝若少侍晨雙篋贈¶
<pb:KR4h0166_WYG_004-23b>¶
廉郎没興作徐郎¶
　(揮麈後録廉宣仲布建炎初自山陽避寇南來攜鉅/萬至臨安寓居呉山下陳通等亂悉為刼掠不遺一)¶
　(簪宣仲昔與侍晨道士時若愚游至是聞在賊間姑/徃訪之授以兩篋令二校防䕶出關趨霅川依曽空)¶
　(青泊僧舍宣仲張子能之壻外/祖戲曰君正是没興徐德言矣)¶
超然館裏歲華深盛有文心鄧牧心但覔賞音償宿願¶
一生餘得伯牙琴¶
　(武林耆舊傳云鄧牧字牧心錢唐人隱大滌山人稱/為文行先生所居有超然館宴坐累月不出時時作)¶
　(詩文以自娯其著有洞霄記遊山誌雜文橐有都穆/鐵網珊瑚錢唐鄧牧心先生生於宋世之季  文數)¶
<pb:KR4h0166_WYG_004-24a>¶
　(十首名曰/伯牙琴)¶
荒涼九曲到叢祠忠武空勞有賜碑昨夜魂歸秋水觀¶
不堪重現岳家旗¶
　(朝野遺記岳侯卒於大理寺獄獄卒隗順負其屍出/踰城至九曲叢祠中故至今九曲五顯廟尚靈  輟)¶
　(耕録鄭元祐為岳武穆王脩祠墓疏賜墓田於棲霞/嶺下建祀祠千秋觀西  雲薖淡墨臯亭山伯顔取)¶
　(宋屯兵處方伯顔兵至是夕大雷電伯顔望見四山/旌旗閃爍皆作精忠岳家字伯顔宰牲為文告祭祭)¶
　(訖風雷乃止臨岳侯傳侯中/毒而死葬於  安菜園内)¶
六更夢醒閱興亡瀛國秋風兩鬢霜因記華山陳處士¶
<pb:KR4h0166_WYG_004-24b>¶
紙錢無處是錢唐¶
　(貴耳録真宗問陳摶國祚靈長之數陳奏云過唐不/及漢紙錢使不得處數百年前巳先知止錢唐之䜟)¶
　(渡元朝文類封瀛國公制王磐撰有云戈船競/  而天塹無慿鐡馬長驅而松關失險云云)¶
鳯舄霞裳翦霧開一聲清蹕八鸞迴將軍㑹揖單于去¶
親奉瑤池阿母來¶
　(誠齋集題曹仲本出示譙國公迎請太后圖詩中有/翠華黄屋從天降一聲清蹕萬人看輦中似是瑤池)¶
　(母鳯舄霞裳翦重霧將軍元是一縫掖忽攘兩/臂挽五石長揖單于如小兒奉歸急輦如折枝)¶
紹興元祐事麤疎日厯參教玉牒餘不及開元表遺録¶
<pb:KR4h0166_WYG_004-25a>¶
太平留得有傳書¶
　(困學紀聞紹興重脩哲宗實録獨元祐八年事皆無/存者參取玉牒日厯諸書以足之僅得成書中興後)¶
　(事紹興八年至二十五十年冣為疎畧内又孝宗問/周益公云唐孫樵讀開元録雜報數事  有宣政門)¶
　(宰相與百僚廷諫十刻罷編檢新舊唐史及諸書並/不載益公奏太平御覽總目内有開元録一書祖宗)¶
　(朝此本尚存近世偶不/傳耳容臣博加詢訪)¶
鏤將書印散中都七寳猶藏誥語無㸃筆一揮江上事¶
邊風吹起九思圖¶
　(逸民史王忠民當髙宗渡江劉豫僭立作九思圖及/定亂四象逹之金主及鏤板印圖散於偽境以明大)¶
<pb:KR4h0166_WYG_004-25b>¶
　(義紹興三年翟宗薦其忠節授宣教郎詔遣至行在/忠民上疏辭以誥寘牘中藏七寳山下力懇求去)¶
酒樓唱徹隔牆聞千乗花紅一色雲椎髻烏衣小龍女¶
新傳歌譜玉華君¶
　(林下詞選紹興間都下酒肆中有道人攜烏衣椎髻/女子買斗酒獨飲女子歌詞以侑云朝元路朝元路)¶
　(同駕玉華君千乗載花紅一色人間遙指是祥雲迴/望海光新或記之以問一道士道士驚曰此赤城韓)¶
　(夫人所製水府蔡真君法駕/導引也烏衣女子疑龍云)¶
垂老三橋卧旅樓梅花無語替人愁一宵飛去鸚籠在¶
勝雪何縁似玉榴¶
<pb:KR4h0166_WYG_004-26a>¶
　(癸辛雜識别集方囘字萬里號虚谷徽人也寓杭之/三橋旅樓有二婢曰周勝雪劉玉榴方遊金陵寄二)¶
　(婢於其母周姬之家恣開杜陵之門勝雪者為豪客/挾去方歸悵惋作詩有鸚鵡籠開綵索寬一宵飛去)¶
　(為誰歡之句先是方為庶官/嘗賦梅花百咏以諛賈相)¶
龍尾金花識御顔五雲猶帶斲痕班如何硯亦論遭遇¶
秘閣宸書一字頑¶
　(春風堂隨筆宋謝墍知徽州於舊坑取石貢理宗初/坑上常有五色雲氣如錦衾隨雲所覆處斲之  老)¶
　(學菴筆記秘閣有硯思陵御/書一頑字因謂之準勅頑硯)¶
隂陽雙柏翠光濃孤直何心貢九重曲竹只生安隱院¶
<pb:KR4h0166_WYG_004-26b>¶
管城子合受斜封¶
　(太平清話南渡髙宗時髙麗國進隂陽柏一株僅二/尺許毎歲左花則右實右花則左實  咸淳臨安志)¶
　(安隱院在臨平山南地生曲竹林次麟詩直節稜稜/是此君耳孫却以曲為名首陽山下知難種只可斜)¶
　(封向/管城)¶
載礫填窪尚典型北山仍與接南屏惠卿毁後潛增築¶
依舊㳂隄有九亭¶
　(咸淳臨安志蘇公隄郡守吕惠卿奏毁之運又咸淳/五年朝廷給錢命守臣潛說友增築載礫  土填窪)¶
　(益庳通髙二尺袤七百五十丈廣皆六十尺㳂隄舊/有亭九亦治新之仍補花木數百本東坡詩六橋横)¶
<pb:KR4h0166_WYG_004-27a>¶
　(絶天漢上北山/始與南屏通)¶
一簇紅鸞扇影遮景靈歸去擁如霞羣臣醉盡沾春色¶
頭上風吹羅帛花¶
　(夢梁録嘉定四年十月十九日降㫖遇大朝㑹聖節/大宴及恭謝回鑾主上不簪花又倐遇聖節朝㑹宴)¶
　(賜羣臣通草花遇恭謝親享賜羅帛花又詩曰景靈/行駕到和寕頭上宫花射彩雲歸向慈嚴誇盛事誓)¶
　(殫忠力/報吾君)¶
南薫廣殿戞風鈴馬逺曽圖淺色屏絶笑螺屏填十事¶
鹿磯月峽夢難醒¶
<pb:KR4h0166_WYG_004-27b>¶
　(寓意編好事家藏宋馬逺畫南薫殿淺色屏障獻癸/辛雜識别集王橚為螺鈿屏風圖賈相十事以  曰)¶
　(度宗即位南郊慶成鄂渚守城月峽斷橋鹿磯奏捷/草坪決戰安南獻象建獻嘉禾川獻嘉禾淮擒孛化)¶
隆祐鸞車已上仙攅宫初建謂當然誰憐伊洛諸陵寢¶
有似錢唐向趙田¶
　(東齋紀事隆祐太后升遐朝廷欲建山陵兩浙漕臣/曽公卷謂諸帝陵寢今存伊洛不日復中原即歸葬)¶
　(矣宜以攅宫為名僉以為當原經鉏堂雜志趙子固/向伯升錢唐二佳士其先太  人攜家南渡各有中)¶
　(原田契兩籠其初日望恢復慿契/復故業至今七十餘年竟成無用)¶
粉墨應須尚雅馴畫中草草冣通神試看嗜酒梁風子¶
<pb:KR4h0166_WYG_004-28a>¶
減筆能將伏院人¶
　(圖繪寳鑑梁楷嘉泰年畫院待詔賜金帶不受掛於/院内嗜酒自樂號曰梁風子院人見其精玅之筆無)¶
　(不驚伏傳於世/者謂之減筆)¶
海道空教寫作圖不堪南庫盡荒蕪璽文還驗當時篆¶
玉紐雙龍記有無¶
　(元秘書志王士㸃商企翁秘書監關到物件有杭州/海道圖一軸又收致寳四顆皇帝行寳白玉雙龍紐)¶
　(一顆上帶紅絨縧系欽崇國祀之寳青白玉五螭鈕/一顆光堯夀聖憲天體道性仁誠德經武緯文太上)¶
　(皇帝之寳蒼玉實碾螭紐一顆上有舊黄絨/小縧系宋皇帝寳象牙素紐一顆上有裂璺)¶
<pb:KR4h0166_WYG_004-28b>¶
白紗巾拭淚痕多半臂分明念九哥空寄金鐶人不見¶
柰他蝴蝶鬭飛何¶
　(北狩見聞録徽廟出御衣之襯一領俗呼背心又索/於懿節邢后得所帶金耳鐶子一隻上有雙飛小蝴)¶
　(蝶俗名鬭髙飛云是今上皇帝在藩邸時製以為的/驗及皇太后信令曹勛見上奏之詔誥丁寧且泣且)¶
　(囑曰無忘吾北行之苦又以拭涙白紗手/帕子付臣曰見上深致我思念淚下之痛)¶
拂石曽經御坐來易安齋裏賦詩囘春風吹瘦横斜影¶
上番先探青蒂梅¶
　(四朝聞見録光堯親祀南郊因過易安齋為賦梅巖/孝宗和云秀色環亭擁霽霞原闕水艷數枝斜束君)¶
<pb:KR4h0166_WYG_004-29a>¶
　(欲奉天顔喜故遣融和放早花髙宗嘗問主僧云此/梅喚作甚梅僧對曰青蒂梅又問曰梅邊有籐喚作)¶
　(甚對曰萬歲籐稱㫖賜僧階上/嘗拂石而坐至今謂之御坐石)¶
能傳車輅劉宗古善寫天神胡彦龍鯨海風波中興業¶
不圖坐右作遺蹤¶
　(畫繼劉宗古宣和間成忠郎亂後歸江左朝廷方尋/訪車輅式而宗古進本稱㫖除提舉車輅院事  圖)¶
　(繪寳鑑胡彦龍善畫人物天神紹定畫院待詔有雲/麓漫鈔建炎三年航海幸台州祥符寺今壁間  詩)¶
　(云黄㡌當年駕舳艫東浮鯨海出三呉/中興事業風波惡好作君王坐右圖)¶
斷橋月即短橋時夜夜荷風度栁絲蕩漾香魂向何處¶
<pb:KR4h0166_WYG_004-29b>¶
試聽順受老人詞¶
　(花菴中興絶玅詞選呉禮之字子和錢塘人有順受/老人詞五卷王生陶氏月夜共沉西湖賦霜天曉角)¶
　(吊之云連環易缺難解同心結癡騃佳人才子情縁/重怕離别意切人路絶共沉烟水闊蕩漾香魂何處)¶
　(長橋月斷橋月橋按西湖志本癸辛雜識載王陶事/但云都人作長  月短橋月以哀之不記全篇且不)¶
　(知作者姓字得此可以補之短橋花菴本作/斷橋是斷橋可名短橋也亦前此所未聞)¶
龍井松風鶴夢涼水聲人語近僧廊風流冣是淳熈日¶
尚有東坡植海棠¶
　(靖逸小藁秋日遊龍井詩引道煩雙鶴攜囊倩一僮/竹光杯影裏人語水聲中不雨雲常濕無霜葉自紅)¶
<pb:KR4h0166_WYG_004-30a>¶
　(我來何所事端為聽松風海二老堂雜志壬午三月/已亥酌龍井入夀聖寺有  棠一株蓋蘇公手植者)¶
摺扇無多一握慳宫紗新弄玉連環誰教楊妺親題字¶
蜂趕梅花落碎班¶
　(耆舊續聞摺骨扇詞云宫紗蜂趕梅寳扇鸞開翅數/摺聚清風一捻生秋意搖搖雲毋輕裊裊瓊枝細莫)¶
　(解玉連環怕作飛花隊今於湖集載此詞來春風堂/隨筆今世所用摺扇亦名聚頭扇南宋以  詩詞咏)¶
　(聚扇者甚多予收得楊妹子所寫絹扇面/摺痕尚存  夢梁録小市周家摺揲扇舖)¶
蓴絲春貢㸃薑芽筍劚黄鶯餉内家還有宫厨生菜美¶
鏗然寒齒嚼梅花¶
<pb:KR4h0166_WYG_004-30b>¶
　(㑹稽續志湘湖貢蓴羣咸淳臨安志筍之類有黄鶯/筍猫頭筍哺雞筍    芳譜宋憲聖后每治生菜必)¶
　(於梅花下取/落花雜之)¶
册后儀文詔翰林制詞應費幾番心官家潤筆須矜貴¶
先賜黄金二百金¶
　(武林舊事册皇后儀先一日宣翰林學士鎖院草冊/后制詞賜學士潤筆金二百兩次日官聽宣布皇后)¶
　(三辭不允太史局/擇日行册立禮)¶
池上金魚䇿䇿遊落花如泛碧溪流紛然萍草交迴處¶
解道紅蟲飼此不¶
<pb:KR4h0166_WYG_004-31a>¶
　(鼠璞南渡駐蹕王公貴人園池競建豢養之法出焉/有金銀兩種鯽魚金鰍時有之金餐為難得魚子多)¶
　(自吐呑徃徃以萍草置池上待其放子撈起曝乾復/換水復生魚黒而白始能成紅或謂因所食紅蟲而)¶
　(變中又六和墖寺後/池  有此魚如金色)¶
打馬圖成賦更工蕭蕭竹粉一番風長篇紀事尤竒絶¶
題贈行人赴紫濛¶
　(打馬圖李易安著并撰賦一篇雲太平清話莫廷韓/云向曽置李易安墨竹一幅    麓漫鈔李易安有)¶
　(才思其詞已版行於世他文少有見者其上樞密韓/公工部尚書胡公詩序云紹興癸丑五月兩公使金)¶
　(通兩宫也易安父祖出韓公門下見此大號令不能/忘言作詩各一章以寄意以待採詩者云上韓公云)¶
<pb:KR4h0166_WYG_004-31b>¶
　(三年夏六月天子視朝久凝旒望南雲垂衣思北狩/如聞帝若曰岳牧與羣后賢寧無半千運已過陽九)¶
　(勿勒燕然銘勿種金城栁豈無純孝臣識此霜露悲/何必羮捨肉便可車載脂土地非所惜玉帛如塵泥)¶
　(誰當可將命幣厚辭益卑四岳僉曰俞臣下帝所知/中朝第一人春官有昌黎身為百夫持行足萬人師)¶
　(嘉祐與建中為政有臯䕫漢家畏王商唐室尊子儀/是時巳破膽將命公所宜公拜手稽首受命白玉墀)¶
　(曰臣敢辭難此亦何等時家人安足謀妻子不必辭/願奉天地靈願奉宗廟威徑持紫泥詔直入黄龍城)¶
　(北人定稽顙侍子當來迎仁君方博信狂生休請纓/或取犬馬血與結天日盟上胡公云胡公清德人所)¶
　(難謀同德協心志安脫衣已被漢恩暖離歌不道易/水寒皇天久隂后土濕雨勢未囘風勢急車聲轔轔)¶
　(馬蕭蕭壯士懦夫俱感泣閭閻&KR0276;婦亦何知瀝血投/書干記室天生性氣同虎狼不虞預備庸何傷衷甲)¶
<pb:KR4h0166_WYG_004-32a>¶
　(昔時聞楚幕乗城前日記平涼葵丘踐土非荒城勿/輕談士棄儒生露布詞成馬猶倚崤函關出雞未鳴)¶
　(巧匠何曽棄樗櫟芻蕘之言或有益不乞隋珠與和/璧只乞鄉關新信息靈光雖在應蕭蕭草中翁仲今)¶
　(何若遺氓豈尚種桑麻敗將如聞保城郭婺家父祖/生齊魯位下名髙人比數當時稷下縱談時猶記人)¶
　(揮汗成雨子孫南渡今幾年漂流遂與流人伍欲將/血淚寄山河去洒東山一坏土  契丹國志紫濛契)¶
　(丹地名晉慕容氏自云有熊氏之裔邑於紫/濛之野案方虚谷稱紫濛為契丹館名誤也)¶
海錯江珍聚玉京百年王氣怒潮平誰憐抗論陳同甫¶
蚤以三分著史名¶
　(豹隱記談嘉熈中呉潛論錢唐建都以隂陽家言海/門巽水蚤晩兩朝後為潮沙湮塞殆天啓國家以轉)¶
<pb:KR4h0166_WYG_004-32b>¶
　(移之/機也)¶
文獻金源洛水塵建炎留得趙家春一篇帝統遵王命¶
猶有龍南著集人¶
　(羅鄂州集有帝統論一篇言光堯内禪事文多不載/  餘冬序録金之髙陵楊興宗史不著名元裕之記)¶
　(其當宋渡江而著龍南集以見正統之所在不以身/之所生而自限也可謂卓識之士  案後楊廉夫正)¶
　(統辨其/說本此)¶
　¶
　南宋襍事詩卷四¶
