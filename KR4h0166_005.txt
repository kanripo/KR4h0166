# -*- mode: mandoku-view; -*-
#+TITLE: 南宋襍事詩
#+DATE: 2015-08-25 00:43:57.296649
#+PROPERTY: ID KR4h0166
#+PROPERTY: BASEEDITION WYG    
#+PROPERTY: JUAN 卷五
<pb:KR4h0166_WYG_005-1a>¶
欽定四庫全書¶
　南宋襍事詩卷五　　　　　　仁和趙昱撰¶
鳯闕蟠空入畫圖天開佳麗定鴻模六飛新駐稱行在¶
詔進詞臣賦二都¶
　(徐一䕫宋行宫考在杭州鳯皇山下即唐以來州治/也咸淳臨安志建炎三年髙宗詔以杭州為行宫時)¶
　(執政奏屋宇隘陋髙宗以百官六軍未得其所不御/正寢紹興元年詔守臣徐康國措置且命不得華飾)¶
　(二年南門成名曰行宫之門三年以百官遇雨泥行/非便詔梁汝嘉剏廊序於南門之内十八年名南門)¶
　(曰麗正北曰和寧東苑曰東華二十八年始增築禁/城以今地考之南自勝果入路北則入城環至德侔)¶
<pb:KR4h0166_WYG_005-1b>¶
　(天地牌坊東沿河西至山岡自北至山隨其髙下以/為宫殿也  玉海建炎中駐蹕臨安紹興八年三月)¶
　(詔復還十五年髙衮上二都賦十七年施諤上行都/賦又紹興八年將還臨安命有司建太廟十二年作)¶
　(太社太稷皇后廟都亭驛太學十三年築圜丘景靈/宫髙禖壇秘書省十五年作内中神御殿十六年廣)¶
　(太廟建武學十七年作玉津園太一宫萬夀觀十八/年築九宫貴神壇十九年建太廟齋殿二十年作玉)¶
　(牒所二十二年作左藏庫南省倉二十五年建執政/府二十六年築兩相第太醫局二十七年建尚書六)¶
　(府凡定都二十年而郊廟宫省始備行老學菴筆記/大駕幸建康六宫留臨安則建康為  在臨安為行)¶
　(宫今東京阻隔而臨安官司猶/曰行在某司示不忘恢復也)¶
五丈新通御路寛盛朝故事詣圓壇腰輿三百分前導¶
<pb:KR4h0166_WYG_005-2a>¶
香裊輕煙䕶燭寒¶
　(方輿勝覽紹興三十八年殿前都指揮使楊存中乞/通展皇城十三丈以五丈作御路六丈作民居將來)¶
　(聖駕親郊由侯潮門徑從所展御路直抵郊臺大蒲/室集杭州金剛顯教院記院始於紹興中妙空  師)¶
　(惠齡居抗州之金剛嶺考之圖志龍山圓壇古有顯/教院其墟久矣乾道中請於郡而復立院焉  稊米)¶
　(集郊丘紀事詩内門朝日上金鋪寳玉籠煙出殿餘/紅燭兩行分御道輦官三百奉腰輿奉寳玉輦官三)¶
　(百餘人謂之腰輿皆籠/燭爇香而前葢故事也)¶
金桐葉葉走青騘羣從冠量貂尾籠儀仗依稀如昔日¶
長髯重歎說元豐¶
<pb:KR4h0166_WYG_005-2b>¶
　(夢梁録明禋宿齋殿儀宰執親王頭冠九量加貂蟬/籠巾侍從七量餘官六量至二量臺諫増豸角耳量)¶
　(者冠前額上排金桐葉是也有玉照新志紹興辛酉/南郊時排設儀仗龍山茶肆  一長鬚偉男子衣青)¶
　(袍於稠人歎曰吾元豐五年遊京師一見之/後不曽再覩今者之盛殆與昔時無異焉)¶
斷鼇息馬費追摩無逸圖消白日過清宴銀鉤驚絢綵¶
半規小璽粉痕多¶
　(玉海髙宗書法斷鼇立極息馬論道龍畫螺書旁分/徧列又嘗書無逸圖曰朕一無所好惟閲書作字自)¶
　(然無勌五播芳大全文粹玉璧御書無逸圖贊紹興/改元之  年四月皇帝陛下親灑宸翰書尚書無逸)¶
　(篇為圖以揭於經筵銀鉤絢綵鳯翬鸞翔而清宴之/間於以省覽研味猗歟兹盛德事也  汪砢玉珊瑚)¶
<pb:KR4h0166_WYG_005-3a>¶
　(網宋髙宗御府手卷畫前上白引縫間用乾卦圓印/其下用希世藏方印巻盡處下方用紹興二字印墨)¶
　(蹟不用卷上合縫卦印止用其下/希世小印其後仍用紹興小璽)¶
龍興入彀俊英多桂子飄香競揣摩想見重花交葉下¶
水晶影裏記登科¶
　(老學菴筆記髙宗行幸揚州郡人李易為狀元次舉/駐蹕臨安而狀元張九成亦貫臨安時以為王氣所)¶
　(在有又張子韶對䇿有桂子飄香之語趙明誠妻李/氏  云露花倒影栁三變桂子飄香張九成  汝隂)¶
　(餘話沈必先日記言奏事殿中髙宗云近有人自東/京逃歸聞張九成見為劉豫用事可怪必先奏云張)¶
　(九成在其鄉里臨安府鹽官縣寄居去行闕無百里/之逺兩日前方有文字來幸陛下裁之上云如此則)¶
<pb:KR4h0166_WYG_005-3b>¶
　(所傳妄矣蓋子韶廷試䇿流播偽齊人悉諷誦故傳/疑焉翌日降㫖除秘書郎  咸淳臨安志張九成字)¶
　(子韶錢唐人徙居鹽官若夷堅志建炎春一士人步/城西有虹自地出圓影  水晶老木椏槎有茅舍機)¶
　(杼之聲行入機張女子四五綰烏絲了髻玉肌雲質/衣輕綃揎腕織組視之錦文重花交禁之下有字數)¶
　(行首曰李易如此十數/問之女對曰登科記也)¶
運際清平慶主臣紅雲繚繞簇花新車聲歴犖還宫候¶
大内遙呼女聖人¶
　(武林舊事駕幸景靈宫大禮後行恭謝禮姜白石詩/云六軍文武浩如雲花簇頭冠様様新惟有至尊渾)¶
　(不戴盡將春色賜羣臣又萬數簪花滿御街聖人先/自景靈囘不知後面花多少但見紅雲冉冉來是日)¶
<pb:KR4h0166_WYG_005-4a>¶
　(皇后車駕先還宫/中呼后為聖人)¶
龍笛仙音奏内庭冷光秋夜徹青㝠碧琳堂外松風滿¶
盡屏人間絲竹聽¶
　(都城紀勝淳熈間德夀宫龍笛色使臣四十名毎中/秋或月夜令獨奏龍笛聲聞人間誠清樂也  朝野)¶
　(雜紀孝宗淳熈時作翠寒堂禁中嘗召趙丞相雄王/樞使淮奏事堂下古松數十清風徐來上曰松聲甚)¶
　(清逺勝絲竹堂玉海淳熈/禁中有偉觀  碧琳堂)¶
碧蘚封碑廊廡前雲章揮寫倦勤年春風便面來諸院¶
分得忘憂藼草篇¶
<pb:KR4h0166_WYG_005-4b>¶
　(白石樵唱辟雍詩冠帶百年夢昔遊今重嗟璧池春/飲馬槐市暝藏鴉堂鼔晨昏寂廊碑風雨斜石經雖)¶
　(不火歲歲長苔花此題髙宗石經之碑今尚在郡學/  甫田集思陵留意字學尤喜寫經嘗曰寫字當寫)¶
　(經書不惟學字又得經書不忘嘗潛溪集思陵書神/女賦思陵極留心書學九經皆  親寫此乃禪位後)¶
　(所書春秋已髙而猶勿倦可謂勤已學玉海髙宗詔/書親札雲章奎畫超冠古今  道園  古録髙宗書)¶
　(蘐草詩便面以賜内庭戚婉至館閣皆有之/戒其殢酒祝以忘憂豈黄髮為期之意乎)¶
兵畧増删寓意時中興雄志復誰知自工賸水殘山後¶
空賦新秋雨霽詩¶
　(長水集寳元康定間西師不解命樞府論次兵畧撰/武經總要書成四十四卷仁宗為序靖康後宋事日)¶
<pb:KR4h0166_WYG_005-5a>¶
　(以不競孝宗發憤國難親御戎馬又増修二十六卷/製序再頒之  珊瑚網世評馬逺畫多殘山剰水不)¶
　(過南渡偏安風景耳又稱為馬一角珪水東日記明/長陵愛温州永嘉郭文通畫有言夏  馬逺者輒斥)¶
　(之曰是殘山剰水宋僻安之物也後貴耳録夀皇有/中興之圖作新秋雨霽詩及春賦  端平閒試詞科)¶
　(出春賦為題試者皆不知之/五十年間士大夫罔聞之矣)¶
御案香飄古篆青摺將掌記坐昌庭黄僉標識横陳便¶
一一監司上畫屏¶
　(益公題跋淳熈間上勤萬機臨朝以方寸紙作掌記/中摺之寘在御手内殿則留香案上三省樞密奏事)¶
　(即視所記一一宣諭巳乃收之率以為常諸方輿勝/覽選德殿孝宗新剏作金漆大屏風分畫  道各列)¶
<pb:KR4h0166_WYG_005-5b>¶
　(監司郡守於兩行以黄僉標識居官者職位姓名其/背為華彛圖  楊后宫詞天下監司二千石姓名都)¶
　(在御/屏中)¶
水嬉爭破浪花圓迎弄劉船與董船何似龍池春色裏¶
蘭荃排動内湖邊¶
　(夢梁録百花七寳金獅子何船羅船黄船董船劉船/俱湖船名  錢唐新志禁中德夀宫皆有大龍池萬)¶
　(歲山擬西湖飛來峰御舟之華春時/競渡非外間可擬又有蘭橈荃橈)¶
硯池風煖縐魚鱗一册蘭亭寫入神曽侍御前三十帖¶
詳觀㸃畫自超倫¶
<pb:KR4h0166_WYG_005-6a>¶
　(蘭亭博議髙宗呉皇后即慈福太后親翰墨尤愛蘭/亭作小楷一本流傳内外陸升之春帖子云内仗朝)¶
　(初退朝曦滿翠屏硯池深不凍端為寫蘭亭擇玉海/紹興十三年貴妃呉氏題御書云機政之暇  鍾王)¶
　(而下三十帖親御豪素並加臨寫龍蟠鳯翥希偉蹟/也  古今法書苑髙宗翰墨志評余自魏晉以來至)¶
　(六朝筆法無不臨摹至若褉帖則測之愈深擬之益/嚴姿態横生莫造其原詳觀㸃畫以至成誦不少去)¶
　(懐/也)¶
芙容並蒂艷清江小妺邀憐羨一雙筆底芳蘭嬌阿母¶
為裁宫體譜新腔¶
　(楊后宫詞小小宫娥近水居雕楣繡額映清渠忽然/攜伴凭低檻好似雙蓮出水初  四部藳馬逺畫上)¶
<pb:KR4h0166_WYG_005-6b>¶
　(有書賜兩府三字并有楊娃印章逺在光寧朝後先/待詔寧后楊氏楊娃即后妺也以藝文供奉内庭凡)¶
　(逺畫進御及頒賜貴戚皆命楊妹子署題后兄石位/太師稱大兩府書兩府者即石也  四朝聞見録慈)¶
　(明楊太后越人通經史能小王書母張夫人以樂部/被憲聖幸後以病歸李氏死葬西湖小麥嶺下地名)¶
　(放馬場憲聖常因樂部不協顧左右曰我記得張家/今安在左右對巳死矣有女頗聦慧召后入時年十)¶
　(三旣長侍宴長樂寧皇目后有意憲聖/宴寧皇賜之曰做好看待它日有福)¶
孤亭荒落㸃寒梅曽記先皇翠輦來花醉澄瀾都莫問¶
行人猶待杏花開¶
　(夢梁録聚景園孝光寜常幸後漸蕪圮僅有一堂兩/亭其一亭無扁僅植紅梅侍從陸游詩曰聖帝憂民)¶
<pb:KR4h0166_WYG_005-7a>¶
　(罷露臺春風側苑畫常開盡除曼衍魚龍戲不禁芻/蕘雉兎來水鳥避人横翠靄宫花經雨委蒼苔殘年)¶
　(自喜身强健又作清都夢一囘又有水殿西頭起砌/臺絲楊鬧處杏花開之句  錢唐志天逸閣載聚景)¶
　(亭臺尚有花醉澄瀾諸名則七/十二亭即田誌尚未能盡也)¶
朝來翠浪映朱門隨輦詞臣賦御園日莫三山詞畔過¶
鳯城殘照近煙昏¶
　(稊米集四聖延祥觀御園侍臣周紫芝從駕幸山亭/詩附山結崇祠朱門照湖水湖流入中池秀色歸淨)¶
　(几眉桐江集方囘以香/山  山孤山為三山)¶
南遷蕭寺寄流離知閣荒臺餘斷碑認取隨龍多漫漶¶
<pb:KR4h0166_WYG_005-7b>¶
亂鴉清句起悲思¶
　(癸辛雜識南渡初中原士大夫之落南者髙宗有西/北士夫許占寺院之命趙忠簡居越之能仁寺曽文)¶
　(清居越之禹跡寺甚衆宅雲棲寺志寺近掘地得斷/碑題曰宋隨龍余知閣  界旁有石隱隱有詩蓋䕶)¶
　(蹕南來因家於此後捨宅為寺也余知閣詩幾年魂/繞浙城西十里荷花漾錦陂踏遍兩峰三竺路又隨)¶
　(青嶂入雲棲洛邑名園歌舞沉亂鴉啼破幾深林何/人學得香山老千載精廬有梵音千里旌旗擁六飛)¶
　(投簪欲上釣魚磯無端忽被/閒雲引迴耀峰前掩竹扉)¶
望裏樓臺繞翠煙天中帖子禁中傳平分四地來遊幸¶
文杏春桃孰後先¶
<pb:KR4h0166_WYG_005-8a>¶
　(玉堂雜記必大嘗自德夀宫後垣望見一樓巍然朝/士云太上名之曰聚逺必大作端午帖子前後頗聞)¶
　(禁籞大畧併記於下宫中分四地隨時遊覽東地分/曰香逺梅堂也曰清深竹堂也曰月臺曰梅坡曰松)¶
　(鞠曰三徑鞠芙容竹也曰清妍酴釄也曰清新木犀/也曰芙容岡南地分曰載忻大堂御宴處也曰忻忻)¶
　(古柏太湖石也曰射㕔曰臨賦荷花山子也曰燦錦/金林擒也曰至樂池上也曰半丈紅郁李子也曰清)¶
　(曠木犀也曰瀉碧養金魚處也西則曰冷泉古梅也/曰文杏館曰靜樂牡丹也曰浣溪大樓子海棠也北)¶
　(則曰絳華羅木亭也曰旱船曰依翠茅亭/也曰春桃曰盤松其詳不可得而知也)¶
有客春為下竺遊枕流亭下送春流桃花數萬隨流去¶
恍在武陵源上頭¶
<pb:KR4h0166_WYG_005-8b>¶
　(省齋集丁酉二月二十日同部中諸公遊下竺御園/坐枕流亭觀放閘桃花數萬隨流而下斷至集芳園)¶
　(是時海棠滿山郁李滿澗殆不數於人間世明日入/都而桃花數枝伶俜窻外未時内直則海棠郁李方)¶
　(開遂賦二絶句云萬㸃紅隨雪浪翻恍疑身在武陵/源歸來上界多官府人與殘花兩不言清勝堂前花)¶
　(萬重玉堂署裏兩芳叢應憐寓/直清無侣聊伴衰翁宿禁中)¶
亂後瓊華出詔時凄涼忍讀孟家辭中興䇿自燕山定¶
半臂輕綃屬趙岐¶
　(古今彛語宋孟太后詔云漢家之厄十世惟光武以/中興獻公之子九人念重耳之獨在  三朝北盟㑹)¶
　(編徽宗自燕山密遣曹勛至賜帝絹半臂書其領曰/便可即正來援父母  孤臣泣血録徽廟北狩有諜)¶
<pb:KR4h0166_WYG_005-9a>¶
　(者持一黄中單來御書云趙岐註孟子付黄潛善諸/人審思之蓋孟即瑤華太后趙即康王髙宗由是中)¶
　(興/)¶
上夀仙漿第四盤天基令節正清歡良卿拍板堯卿鼓¶
玉軸琵琶又獨彈¶
　(武林舊事天基聖節第四盞玉軸琵琶/獨彈正黄宫拍王良卿杖鼔朱堯卿)¶
内院春來樂事寛骰錢一笑博君歡何如供職憂勤甚¶
獨許恩辭煖盪官¶
　(癸辛雜識新集理宗春時内院效市井關撲之戲皆/小璫為之供純鏝骰錢以供一笑  白獺髓禁中有)¶
<pb:KR4h0166_WYG_005-9b>¶
　(煖盪官紹定間内司提轄陳詢益奏以謝質供奉舊/無此例質愈加戰兢年餘謝遷他職陳奏謂質不當)¶
　(遷上曰汝見彼憂/勤許時陳慚而退)¶
占踞僊宫二十年門生投拜勢熏天一鞭催走閩南道¶
慚愧東朝王繼先¶
　(白獺髓醫官王繼先顯仁太后御慈寧宫服其藥隨/愈優游東朝幾二十年克副髙宗盡親之孝已而繼)¶
　(先恃寵舉朝阿附至有稱門生者後太后上仙竟黜/福州卒  鼠璞今以太后為東朝蓋用叔孫通傳惠)¶
　(帝東朝長樂事宏三朝北盟㑹編繼先占豐/樂橋官地屋宇  麗都人謂之快樂仙宫)¶
八角銀牌禁様班玉津園吏敢縁姦他時别有權宜事¶
<pb:KR4h0166_WYG_005-10a>¶
魏紫姚黄說孟關¶
　(癸辛雜識淳熈禁中獲偽號人乃玉津園火工包四/搜出敕入宫門假印一面於是盡易敕號内宫門號)¶
　(八角様禁衞號銀錠様殿門號四如意様之又魏叔/髙娶穆陵親姊四郡主生關孫實全夫人  愛甥慈)¶
　(憲每為求官穆陵命見凡異姓入宫必懸腰牌惟宗/子可免一時權宜假名孟關以進時度宗亦與之同)¶
　(入宫四方有魏紫姚黄之/傳  案玉津園在洋洋橋)¶
天潢麟秀氣如雲南北都傳小使軍更有晩波紅濕句¶
一時流與禁中聞¶
　(鼠璞今稱宗寺曰麟寺王牒曰麟牒宗英曰麟趾之/秀  宋史本傳不尤宗室有武力嘗與金人戰雄張)¶
<pb:KR4h0166_WYG_005-10b>¶
　(河南北盜皆避其鋒曰此小使軍也裏貴耳録趙介/菴名彦端宗室之秀有賦西湖詞波  夕陽紅濕阜)¶
　(陵問誰作左右云彦端曰我/家裏人也㑹作此等語喜甚)¶
組繡年年進内家紅酥粉涴鬬鮮華波臣物土脩幾甸¶
别置輕容貢軟紗¶
　(文獻通考孝宗乾道中中宫常服有司進深紅大袖/紅羅生色為領紅羅長裙紅霞帔藥玉為墜背子用)¶
　(紅羅衫子用水黄紗襠袴以白衫裙以明黄短衫以/粉紅紗為之  施宿㑹稽志歲貢越綾十疋輕容紗)¶
　(五疋紙十張/瓷器五十事)¶
晴嵐遙疊海門青水色天光赴杳㝠渡口新傳置津吏¶
<pb:KR4h0166_WYG_005-11a>¶
輕裝緩泛許揚舲¶
　(黙堂集錢唐江詩潮頭駕月衝殘夢水色浮空送峭/寒十幅輕蒲連夜發不知身到海門山  南雷文定)¶
　(錢唐之渡自昔為難孫覿誌汪思恩云㑹稽渡錢唐/舟人冒利捆載而行半渡弭檝邀取錢物暴風猝至)¶
　(舉舟盡溺操舟者皆善泅獨免公為臨安守曰不戮/此輩則殺人未艾也悉論殺之更造大艦十數毎艦)¶
　(受若干人製號如其數以五采别之置吏監總渡者/給號登舟其舟人結直有定估除十之一備脩葺之)¶
　(費自此無一舟之覆蓋錢唐除暴風積水亦不甚險/惟載人過甚舟力不勝則有覆溺之禍當事毎以空)¶
　(言申勅安得如汪守者而與之講濟人之事乎案鴻/慶集汪諱思温  咸淳臨安志紹興六年吕頥浩尹)¶
　(臨安始置浙江監渡官以舟大/小定數多寡自是少風濤之厄)¶
<pb:KR4h0166_WYG_005-11b>¶
堂開有美敞前楹江樹湖雲左右呈一片殘碑荒寺壁¶
苔花畢畫尚分明¶
　(成化杭州府志有美堂嘉祐二年梅摯建宋仁宗賜/詩有地有湖山美之句摰乃築堂名之歐陽脩為記)¶
　(蔡襄書宋淳祐志有美堂錢氏初建江亭於此當在/呉山冣髙處左江右湖故為登臨之勝而前賢題詠)¶
　(如東坡九日舟中望見有美堂上魯少卿飲處詩言/舟中望見堂上燕集此必西湖也舊志言在郡城又)¶
　(可以見古城界於呉山矣淳祐六年府尹趙與□獲/古刻小碑於山巔太歲殿之側即仁宗御賜梅公詩)¶
　(也此堂故址益顯著云中按田志載有美堂在鳯/皇山誤矣東坡九日舟  詩田志已載不復録)¶
殿前醫老張防禦白髮終身拜影堂還有長生橋沈喜¶
<pb:KR4h0166_WYG_005-12a>¶
親書恩主奉和王¶
　(志雅堂雜鈔醫老張防禦向為謝太后醫官後入楊/駙馬家人目為張風子然其人尚義其家影堂之上)¶
　(作小閣奉理宗謝太后神御牌奉之終身書又掠屋/錢人沈喜居長生橋楊和王忌辰必設位  恩主供)¶
　(事人問其故云其家再世皆出/楊府衣食今雖衰替然不敢忘)¶
鷂子趨承恩倍加北人倚醉惱官家歸來恰遇遺弓日¶
淚絶魂凄蕭鷓巴¶
　(藝流供奉志棋待詔沈姑姑上官夫人鼓板潘小奴/傀儡盧金線張逄喜踢弄呉金脚呉鷂子等  貴耳)¶
　(録蕭鷓巴嘗侍孝廟擊毬毎許其除歩帥久不降㫖/鷓巴醉語云官家㑹亂說不除步帥怒送福州居住)¶
<pb:KR4h0166_WYG_005-12b>¶
　(德夀問及鷓巴孝廟奏知德夀云北人性直/可喚取歸後遇德夀發引日鷓巴號哭欲絶)¶
憶同優渥賜金蕉清隱閑居感舊僚後夜翠㣲亭上望¶
月明如水馬蹄遙¶
　(金陀粹編上遣鄭莊齋賜先臣金蕉酒器如韓世忠/禮  陶安學士集咏史韓世忠詩沙塵淨掃寂無譁)¶
　(第一中興不浪誇居士晩稱清隱號賢才勿用用奸/邪清隱韓號也  浙江通志韓世忠忤秦檜解兵柄)¶
　(逍遙湖上冣愛此山故建翠㣲亭紹興十一年冬岳/飛死十二年三月世忠建此亭謝兵柄時獨遊焉岳)¶
　(有登池州翠㣲亭詩曰經年塵土滿征衣特地尋芳/上翠微好水好山看未足馬蹄催趂月明歸蓋韓當)¶
　(時憶岳此詩故以名亭而亦隱痛之也亭在飛來峰/半  成化杭州府志翠微亭紹興十三年韓蘄王建)¶
<pb:KR4h0166_WYG_005-13a>¶
　(乾道五年安/撫周淙重建)¶
崇化堂新故府遷傷心刺出繡袍鮮岳家昔與張家並¶
今日韓家有賜田¶
　(玉海紹興十三年詔改岳飛第為國子太學堂曰崇/化在前洋街有齋十二  金陀粹編先臣刺繡為袍)¶
　(有誓作中興功臣御鶴林玉露韓世忠嘗議買新淦/縣官田髙宗聞之  札特賜云卿遇敵必克克且無)¶
　(擾聞卿買新淦田為子孫計今以賜卿聊旌卿之忠/故其莊亦號旌忠當時諸將各以姓號如張家軍岳)¶
　(家軍朝廷頗疑聞其買/田以為喜故特賜之)¶
無端髙架太平樓花腿生兵怨未休不敵韓軍銅面具¶
<pb:KR4h0166_WYG_005-13b>¶
背峞一奮決同仇¶
　(雞肋編車駕渡江韓劉諸軍在外獨張俊一軍隨行/在擇卒之少壯者自臀而下文刺至足謂之花腿京)¶
　(師舊日浮浪輩以此為誇今效之不使逃於他軍用/為驗也然既苦楚人皆怨之加之營第宅房廊作酒)¶
　(肆名太平樓搬運花石皆役之衆卒謡曰張家寨裏/没來由使他花腿蓮石頭二聖猶自歸不得行在蓋)¶
　(起太平樓紹興四年韓世忠自鎮江來朝所領兵皆/具裝以銅為面具軍中戲曰韓大尉銅臉張太尉鐡)¶
　(臉世謂不畏人者為鐡臉時雲麓漫鈔建炎中興張/韓劉岳為將人以為法當  有張家軍韓家軍之語)¶
　(四帥之中韓岳兵力冣精又别置親隨軍謂之背峞/勇健無比凡有堅敵遣背峞軍無有不破者見范參)¶
　(政致能說燕北人呼酒瓶為峞大將之酒瓶必令親/信人負之范嘗使燕見道中人有負罍者則指云此)¶
<pb:KR4h0166_WYG_005-14a>¶
　(峞也故韓岳/用以名軍)¶
湖山歸隱號青松曽與開邊議不同堪笑當時希意㫖¶
無端殘照怨西風¶
　(減淳臨安志俞灝字商卿世居杭登紹興四年進士/第開禧議開邊政府密引灝言輕脫寡謀之人不可)¶
　(信趙良嗣張覺徃轍可鑒歴麾節皆有聲寳慶二年/致仕築室九里松買舟西湖㑹意處竟日忘返作詩)¶
　(自適號青松居士有集古四朝聞見録李李章璧開/禧初韓欲興兵遣張嗣  覘敵張還大拂韓㫖復遣)¶
　(璧璧還與張異辭階是進政府璧使北有詩云天連/海岱壓中州煖翠浮嵐夜不收如此山河落人手西)¶
　(風殘照/懶囘頭)¶
<pb:KR4h0166_WYG_005-14b>¶
半篙晴色斷橋邊欲弔詞人認墓田幸藉知音揚薛輩¶
冷花疎寺葬梅川¶
　(絶玅好詞施梅川清明湖上遊春詞有云傍斷橋翠/繞紅圍相對半篙晴色  武林舊事施梅川墓施名)¶
　(岳字仲山呉人能詞精於律吕楊守齋為寺後樹梅/作亭以葬  浙江通志梅川墓在虎頭巖楊守齋植)¶
　(梅以葬薛梯飈為志李/篔房書周草窻題蓋)¶
畫意呤情春水堤風流端在斷橋西胎仙尚與鳴臯字¶
故遣荒亭塑鶴棲¶
　(竹所唫藁重拜和靖先生墓詩秋風爾許悲懐古若/為思鞠老泉堪薦山孤草亦萎髙風留塑鶴殘雨暗)¶
<pb:KR4h0166_WYG_005-15a>¶
　(荒碑依舊梅千樹無花香似詩畫歸田録處士林逋/居於杭州西湖之孤山逋工筆  善為詩  和靖集)¶
　(有鶴名鳴臯鹿名/呦呦作詩以賦之)¶
花開西院賦雙英萼緑飛瓊並蒂陳翦賜近臣三百朶¶
可曽分得紹興春¶
　(松隱集西院賞牡丹夀聖親見雙花臣下皆未覩折/以勸酒調浣溪紗春曉於飛綵仗明西園嘉瑞格和)¶
　(鳴花王特地獻雙英並蒂輕黄宜淡淡聨芳競秀勸/盈盈飛瓊萼緑不勝情  藏拙藁宫詞牡丹春籞正)¶
　(穠華有㫖今年不賞花翦落金盤三百朶内批分賜/近臣家  天彭牡丹譜牡丹有名紹興春祥雲子花)¶
　(也色淡佇而花尤富大/者徑尺紹興中始傳)¶
<pb:KR4h0166_WYG_005-15b>¶
一片湖山逺翠含&KR0785;瓏八面坐屏南施將纎巧藏朱邸¶
十様亭臺照碧潭¶
　(夢梁録南翠芳園舊名屏山園内有八面亭堂一片/湖山俱在目前又慶樂園舊名南園賜福邸内有十)¶
　(様亭榭工/巧無二)¶
烹宰親題教誡新放生恩遍及游鱗傳聞大節千官萃¶
一棹延縁祝水濱¶
　(咸淳臨安志西湖德生堂有理宗皇帝奎畫又有御/筆戒烹宰文刻石立堂上  玉海紹興時工部郎中)¶
　(林乂請以臨安府西湖為放生池從之又淳熈三年/詔西湖係放生池不得採捕  夢梁録四月初八日)¶
<pb:KR4h0166_WYG_005-16a>¶
　(聖福皇太后聖節文武官於廣化寺起祝聖道場出/西湖德生堂放生  成化杭州府志放生池宋天禧)¶
　(四年守王欽若建慶元四年趙師□剏德生堂於石/函橋之西淳祐八年趙與□更新之  按欽若奏請)¶
　(西湖為放生池蓋指通湖而言故建德生堂在今之/昭慶寺外非今所謂放生池一窪之地也  勝蓮社)¶
　(約西湖南宋/放生池也)¶
一枝笑靨倚西風異品香茸發禁中踏過馬畻紅杏雨¶
鞠花髙墖鬬&KR0785;瓏¶
　(花史臨安有大笑鞠其花白心黄葉如笑或云即枇/杷鞠  羣芳譜臨安西馬畻園子每歲至重陽謂之)¶
　(鬭花各出竒異者有八十餘種誠佩韋齋集西馬畻/邊紅杏雨金牛寺外白楊風    齋集經和寧門外)¶
<pb:KR4h0166_WYG_005-16b>¶
　(賣花市見鞠詩有平地拔起金浮屠瑞光千尺照寒/碧乃是結成鞠花墖蜜蜂作僧僧作蝶鞠花障子更)¶
　(&KR0785;瓏生採翡翠鋪屏風悉鞠譜余在臨安西馬塍園/子每至重陽鬭花不暇  求其名余於禁中大園子)¶
　(處得鞠品近六十種與外異者黄鶴翎黄羅撒報君/知狀元黄翦金毬銷金鞠火煉金檀香毬黄五九鞠)¶
　(萬卷書金芍藥金孔雀金盞銀臺荔枝鞠銀撚絲試/梅妝玉芙容一搻雪白雪團玉繡毬白疊羅水晶毬)¶
　(月下白玉牡丹玉寳相白西施粉鶴翎玉樓春紫霞/杯紫牡丹朝天紫紫骨朶紫絨毬菡萏紅墨鞠狀元)¶
　(紅海東紅錦心繡口紫綬金章大紅袍慶雲紅帶笑/鞠合歡鞠樓子紅冬鞠鶴頂紅猩猩紅西番蓮添色)¶
　(喜容海棠嬌赤金盤金錢豹醉楊妃平分秋色金鞠/對芙容鴛鴦錦錦麒麟團圓鞠五色鞠順聖淺紫)¶
花街貴宅弄春幡小象裝成風景繁一十三層黄累戲¶
<pb:KR4h0166_WYG_005-17a>¶
嬌民爭入杏花園¶
　(夢梁録立春街市以花裝欄坐乗小春牛春幡春勝/各相獻遺與貴家宅舍亦豐稔之兆  武林舊事大)¶
　(禮縳青城齋殿毎隊歌頭唱和杵歌等曲命象院教/象前導蠻奴乗之手執短钁旋轉跪起悉如人意市)¶
　(井因競市繪塑小象以饋四方土霞外集嬌民技藝/也天生鬭巧爭竒事事能稚子  宜偏劇戲浪兒黄)¶
　(累十三層取宋稗類鈔湧金門有杏/花園游人  其黄土戲捏為人形)¶
三三五五逐春場鼓板嗤他亦號荒張五牛新翻誤賺¶
引人聽到尾聲長¶
　(都城紀勝街市有樂人三五為隊專趕春場看潮賞/芙容及酒坐祇應與錢亦不多謂之荒鼓板  古杭)¶
<pb:KR4h0166_WYG_005-17b>¶
　(夢遊録唱賺在京師只有纒令纒達中興後張五牛/大夫遂撰為賺賺者悞賺之意令人正堪美聽不覺)¶
　(巳至/尾聲)¶
寒食家家栁眼明朝陵車馬出山城遙憐茸母煙生處¶
望祭南屏實愴情¶
　(夢梁録清明寒食家家以栁條揷門名曰明眼前五/日發宫人車馬徃紹興攢宫朝陵至日車駕詣赤山)¶
　(諸攢宫廷鶴林玉露臨安淨慈寺後有望祭殿毎歲/寒食朝  望祭西京諸陵祝版詞蕝寓祭之權宜愈)¶
　(深愴慕無詞品徽宗在北遇清明日詩曰茸毋初生/認禁煙  家對景倍悽然帝城春色誰為主遙指鄉)¶
　(鬬涕涙漣注/茸毋草名)¶
<pb:KR4h0166_WYG_005-18a>¶
荒郊野祭棗薑擔靚婦遊逄三月三地上天宫春九莫¶
牡丹新揷馬頭籃¶
　(乾淳歲時記清明前三日家皆挿栁大家則加棗䭅/於栁上上塚者多用棗䭅薑䜴而野祭尤多婦人淡)¶
　(裝素服提攜遊女分餕遊息崖楓窻小牘汴中呼餘/杭百事繁庶地上天宫  秋  小藁湖上詩今歲春)¶
　(風特地寒百花無頼已摧殘馬畻曉雨如塵細處處/筠籃賣牡丹  夢梁録春光將莫百花盡開賣花者)¶
　(以馬頭竹籃盛/之歌呌於市)¶
都城夜市客爭嬉名榜山三字畫竒聽到桃花三月放¶
駸駸朝馬踏朝曦¶
<pb:KR4h0166_WYG_005-18b>¶
　(都城紀勝夜市除大内前後諸處亦然惟中瓦前冣/勝  又酒家酒閣名㕔院若樓上則又或名為山一)¶
　(山二山三之類牌額寫過山非特有山謂酒力髙逺/也  又官酒庫有樓曰西樓樓攻媿書榜後為好竒)¶
　(者取去喧方輿勝覽夜市三更燦爛樓臺之燈火春/風萬井  闐簾幙之笙歌  夢粱録沙戲兒藏香細)¶
　(扇融和坊賣卦名桃花/三月放者皆杭城夜市)¶
此日輕儇嗟士風謔談盆盎浴堂中摩㬋羅様黜雕戲¶
燈禁自應先蠟紅¶
　(癸辛雜識賈似道為相學舍纎悉無不知之雷宜中/長成均直舍久圮遂一新之或書壁云碌碌盆盎中)¶
　(忽見古罍洗雷尚未之見一日見賈忽云碌碌盆盎/中雷恍然不知所答久之入成均浴堂見壁書此乃)¶
<pb:KR4h0166_WYG_005-19a>¶
　(悟云之三朝政要賈相患舉人猥衆御史請置士籍/覆試  日露索懐挾辛未榜李鈁孫者少時戲雕摩)¶
　(㬋羅於股間搜者視之駭曰此文身者事聞被黜之/朝野雜記燈挾之禁近歲雖行國子監及南省行)¶
　(兩浙漕司則雖禁燈而已弛挾書之律矣其他郡國/秋試達旦乃罷紹興二十九年王瞻叔䕶試復禁之)¶
　(然習俗已久今/秉燭挾書如故)¶
易名盛典感人神一字忠奸大義申父老至今談六檜¶
墓田新土賜麒麟¶
　(天禄識餘宋贈岳鄂王諡忠武文曰李將軍口不出/辭聞者出涕藺相如身雖已死凜然猶生又曰易名)¶
　(之典雖行議禮之言未一始為忠武之號旋更武穆/之稱獲暏中興之舊章灼知皇祖之本意爰取危身)¶
<pb:KR4h0166_WYG_005-19b>¶
　(奉上之實仍采勘定禍亂之文合此兩言節其一恵/然今天下岳祠皆稱武穆此未定之諡當稱忠武為)¶
　(宜冕成化杭州府志宋少保鄂國武穆王孝宗為雪/其  初諡武穆寳慶二年改諡忠武元至正中加諡)¶
　(保義奪謚法通考申王秦檜紹興中諡忠獻開禧三/年追  王爵改諡謬醜嘉定元年史彌逺奏復王爵)¶
　(贈謚輔宋元通鑑寳祐二年詔太常釐正秦檜諡法/因諭  臣曰諡謬狠可也  篁墽文集跋楊補之松)¶
　(檜圖云宋季有永嘉處士胡褒者憤秦檜之奸題其/堂曰六檜蓋以六隱戮字也  栁待制集六檜堂王)¶
　(淮記白翰墨叢紀岳武穆家謝昭雪表青編塵乙夜/之觀  簡悟壬人之譖  湛淵集詠岳王孫縣尉復)¶
　(棲霞墓田詩岳鄂諸孫復墓田清明寒食起新煙道/傍為我除蒼檜山下如今哭杜鵑髙廟神靈應悔此)¶
　(中原父老尚凄然西湖靡靡/行人去却望棲霞轉可憐)¶
<pb:KR4h0166_WYG_005-20a>¶
一聲清蹕訝天臨萬騎雲環相府深廟主蒼黄遷狡窟¶
蠨蛸刺目極傷心¶
　(播芳大全文粹駕幸秦丞相府啓元戎萬騎星拱轅/門清蹕一聲天臨相府云云  桯史望仙橋秦檜賜)¶
　(第其東偏即檜家廟西則一德格天閣之故基檜薨/於位熺不能決去請以其姪烜為光禄丞留蒞家廟)¶
　(冀復居之言者請罷烜遷/廟主於建康遂空其居)¶
掖垣清職棄如遺片石休嗟瘞草時不敵四夫人擘阮¶
錦裀紅縐索新詞¶
　(餘冬序録韓侂胄當國欲網羅四方知名士相羽翼/嘗築南園屬楊萬里為之記許以掖垣萬里曰官可)¶
<pb:KR4h0166_WYG_005-20b>¶
　(棄記不可作韓恚改命他人萬里卧家十五年皆其/柄國日也事見楊本傳  四朝聞見録陸游為韓作)¶
　(南園記又有鄭棫者嘗第進士自作南園記併礱石/以獻韓以陸記為重仆鄭石瘞之地後韓敗鄭竟免)¶
　(琴又韓喜陸附已至出所愛四夫人擘阮/  起舞索公為詞有飛上錦裀紅縐之語)¶
淮南一蹶竟誰慿打諢翻將樊惱増江上竹光方快飲¶
庭前何惜碎生菱¶
　(四朝聞見録韓用兵旣敗鬚鬢俱白莫知所為伶優/因上賜宴設樊遲樊噲旁一人曰樊惱揖問樊遲誰)¶
　(與取名對以夫子所取又揖問樊噲曰爾誰取對曰/漢髙所命又揖樊惱云誰名汝對以樊惱自取又因)¶
　(郭倪郭杲敗值賜宴以生菱進於卓上命二人移卓/忽生菱墮地盡碎一人云苦苦壊了許多生菱只因)¶
<pb:KR4h0166_WYG_005-21a>¶
　(移杲卓添都城紀勝雜劇中副淨色發喬副末色打/諢又或  一人裝孤  函史寧宗開禧用兵淮漢師)¶
　(敗薛叔似以怯懦為韓所惡項安世因貽侂胄書曰/偶送客至江上飲竹光酒半醉書不成字韓大喜曰)¶
　(頂平甫乃爾閑暇/遂除湖廣總督)¶
深堂羅木生前慮淺土蘆花死後悲在昔曽聞呼冷盞¶
至今唯見說韓棃¶
　(四朝聞見録韓侂胄敗籍其家卧内青紬帳後以羅/木自圍其寢防刺也  又韓敗韓功德寺佛像已輿)¶
　(他所而金碧木石俱空登其母魏國夫人塚旁有蘆/束淺土半露問之乃韓之尸其首已送之北也  又)¶
　(賣漿者敲其盞以喚人曰冷底喫一盞冷謂韓盞謂/斬也  又姑蘇有地名韓墩産韓棃為天下冠中都)¶
<pb:KR4h0166_WYG_005-21b>¶
　(謂之韓㻻棃後因先皇諱改為韓村棃侂冑專國餽/者不敢謂韓邨直曰韓棃蓋中都以外人為村故諱)¶
　(之/)¶
唐突平章是牧童朝耕莫飯唱林風尋詩趙尹偏多事¶
屏上空題杜宇紅¶
　(昨非菴日纂侂冑過南園山莊趙師□偕行至東邨/别墅宛然鄉井見林薄中一牧童歌曰朝出耕田莫)¶
　(飯牛林泉風月共悠悠九重雖竊阿衡貴爭得功名/到白頭趙呵曰平章在此誰敢唐突跡牧童至草廬)¶
　(屏上有詩云玉津園内行天討怨血/空啼杜宇紅後韓為史誅於玉津園)¶
媚語相依北斗光園丁亦自頌師王惟憐他日雙扉掩¶
<pb:KR4h0166_WYG_005-22a>¶
零落寒亭晩節香¶
　(癸辛雜識傅伯夀上韓侂胄啓有云人無恥矣咸依/右相之山我則異於獨仰韓公之斗  四朝聞見録)¶
　(南園乃慈福所賜韓者掌園金其姓皆武爵之近上/者聽其滿口皆稱師王師謂太師王謂郡王韓敗後)¶
　(掌園之人閉園三日夜外人絶不與之通詩乂南園/中有亭曰晩節香植鞠二百種亦取其祖  句陸游)¶
　(記中不/及云)¶
鐵槍雄盜渡淮南泣别紅妝赴碧潭後夜捷音仍不至¶
相公區處又何堪¶
　(三朝野史李全擾淮時史相彌逺在朝堂束手無䇿/訛傳全軍渡江史夜半披衣起愛寵林夫人隨後見)¶
<pb:KR4h0166_WYG_005-22b>¶
　(史欲投池中林急扶住泣曰相公且少耐區處數日/後即得趙葵捷書  宋史紀事李全能運鐵槍號李)¶
　(鐵/槍)¶
歸路晴煙草色纎公餘息影任休恬斷堤野水梅花宅¶
占取湖園六事兼¶
　(咸淳臨安志賈魏公賜第葛嶺歸葛嶺舊居詩罷官/歸舊宅山水得頻過息影堤邊樹清心湖面波勞無)¶
　(功可紀頑有命相磨見說連朝雨田家正剪禾春萬/厯杭州府志賈似道題孤山詩半是樓臺換却  幾)¶
　(囘獨立更消魂斷堤野水梅花宅千古春風一月痕/  恱生堂隨鈔洛人云園圃之勝不能相兼者六務)¶
　(寛大者少幽邃人力勝者乏閑古水泉/多者無眺望兼此六者惟湖園而巳)¶
<pb:KR4h0166_WYG_005-23a>¶
題名到處侍兒孫鵷鷺招邀半在門燈色秋山無限好¶
相公風月細評論¶
　(咸淳臨安志大仁寺山頂有石菴一名天然菴洞崖/仿佛有東披題名咸淳三年賈似道遊山題名九月)¶
　(二十八曰賈似道領客束元嚞史有之廖瑩中黄公/紹王庭來游子德生孫蕃世侍  又旌德顯慶寺在)¶
　(小麥嶺題咸淳三年九月二十四日賈似道因展先/墓為泉石一來客束元嚞廖瑩中俞昕黄公紹王庭)¶
　(子德生諸孫蕃世僧法照智印祖印文珦乙又龍井/延恩院在風篁嶺題名靜庵丘攽賈似道  未臘月)¶
　(來遊復亨泰侍後三十一年夏閏大丞相魏國公再/登揆席少駐湖曲賜第因謁演福來此客廖瑩中陳)¶
　(詩川從子德生侍歲又龍泓洞題名咸淳丁夘七月/十八日賈似道以  事禱上竺囘憇於此客束元嚞)¶
<pb:KR4h0166_WYG_005-23b>¶
　(俞昕張濡黄公紹王庭從子德生侍期而不至者廖/瑩中又治平寺太傅平章賈魏公舊遊題名天台賈)¶
　(似道竺澤陸叡新安汪儀鳯永嘉沈厚潘方楊應華/周之德曹元發黄德方陳淳祖以嘉熈戊戌元日登)¶
　(治平寺序拜煙雲閣上期而不至者鄭泌安劉翁孟/寅趙希&KR1207;曹良朋曹□  又下天竺題名賈似道比)¶
　(以歲事禱靈隱迄幸有年飯僧已因過此山呉子聰/束元嚞丘復亨俞昕廖瑩中張濡黄公紹王庭從焉)¶
　(子德生諸孫蕃世侍僧法照德寧時舉妙寧俱咸淳/三年歲丁夘十月望  江湖長翁集西湖詩遊客半)¶
　(鴛鷺自註云暇日朝士多在湖上雨咸淳臨安志賈/魏公下天竺通元菴詩燈色難禁  秋聲不離山)¶
籖飾泥金開劌精墨丸香印散煙輕後先向廖元相匹¶
閱古堂過又恱生¶
<pb:KR4h0166_WYG_005-24a>¶
　(癸辛雜識賈廖刋九經本冣佳裝褫以泥金為籖家/居易録賈似道鑒畫有恱生小印徃徃於士大夫)¶
　(見之癸辛雜識載其與門客廖瑩中刋書甚多聊志/其目全唐詩話恱生隨鈔一百卷所援引多竒書九)¶
　(經以撫州&KR1181;鈔紙油煙墨所造冣精湧研北雜志韓/侂胄閱古堂圖書皆向若水鑒定    幢小品韓魏)¶
　(公閱古堂在定州侂胄/建於臨安者仍祖名也)¶
琢就新詞唱箇儂恩私門吏得從戎黄金特鑄匜盤貴¶
頌禹尚書勒篆工¶
　(詞筌賈循州好集文士於館第時推廖瑩中為冣其/詩文不傳偶見鈔本箇儂一詞頗富艶詞云恨箇儂)¶
　(無賴賣嬌眼春心偷擲蒼苔花落先印下一雙春跡/花不知名香纔聞氣似月下箜篌蔣山傾國半解羅)¶
<pb:KR4h0166_WYG_005-24b>¶
　(襟蕙薰㣲度鎮宿粉棲香雙蜨語態眠情感多情輕/憐細閱休問望宋墻髙窺韓路隔尋尋覔覔又暮雨)¶
　(凝碧花徑横煙紅扉映月儘一刻千金堪值卸祙薰/籠藏燈衣桁任裏臂金斜搔頭玉滑更恨檀郎惡憐)¶
　(深惜儘顫裊周旋傾側軟玉香鈎怪無端鳯珠微脫/多少怕聽曉鐘瓊釵暗擘  志雅堂雜鈔賈似道自)¶
　(江上奏功廖瑩中以從戎功特賜黄金百兩廖鑄匜/盤以為酒器楊尚書作篆古勒銘有云國有大功一)¶
　(相禹胼曰余瑩中與隨斾旃文昌孫/子是寳是用誰其銘之史臣楊棟)¶
乞將秘府藏千卷藼草芝蘭鸞錦裝五雀有圖崔白寫¶
尾銜小印恱生堂¶
　(清河書畫舫似道家藏名跡多至千卷其宣和紹興/秘府故物徃徃乞請得之今録其稍隠僻者有薛濤)¶
<pb:KR4h0166_WYG_005-25a>¶
　(藼草詩韓偓芝蘭帖錢鏐貢棗等帖内齊東野語思/陵玅悟八法訪求法書名畫故紹興  府所藏不減)¶
　(宣和其裝標裁制各有尺度印識如紫百花鸞錦碧/鸞綾托褾之類  雲煙過眼録崔白五雀圖皆賈氏)¶
　(恱生堂物其間一印/云賢者而後樂此)¶
貯舞藏歌樂此生相公惟願頌昇平園泉歴歴都堪記¶
洞口水香茶更清¶
　(癸辛雜識賈相集芳園南山水樂洞賜園等志之郡/乗有云藏歌貯舞流連光景使園圃常興而無廢天)¶
　(下常治而無亂非後天下之樂而樂者其誰能冽咸/淳臨安志棲霞洞内有水洞深不可測水極甘  魏)¶
　(公嘗調/以瀹茗)¶
<pb:KR4h0166_WYG_005-25b>¶
譚玉精詳誰與同古花文篆辨青紅何來媚士無相識¶
盡去低頭拜玉工¶
　(三朝野史賈相當軸收古銅器法寳用譚玉辨驗爭/史緯似道當國監司郡守貢獻不可勝紀趙溍等)¶
　(獻寳玉陳奕至以兄事似/道之玉工陳振民以求進)¶
囘首東都老淚垂水晶遺注忍重窺南朝還有傷心處¶
九廟春風盡一犂¶
　(續資治通鑑髙宗南渡有將水晶注碗𣙜場交易見/之泣云此哲廟陵寢中物也  又端平初金人失國)¶
　(元許本朝遣使朝陵殆三京之師/一出元大怒陵廟盡犂為墟矣)¶
<pb:KR4h0166_WYG_005-26a>¶
錢唐博士有文孫藏得雙環竹葉痕雒誦遙村燈火句¶
自來詩律重金昆¶
　(夷堅志錢唐關子東博士家其孫出乃祖所藏水晶/絛環表裏瑩徹中有生竹葉一片  春渚紀聞鐘聲)¶
　(互起東西寺燈火遙分逺近邨此余友關子東西湖/夜歸所作非身到西湖不知此語形容之玅關氏詩)¶
　(律精深妍玅世守家法子東二兄子容子開皆稱作/者  浮溪集關注字子東世為錢唐人登紹興五年)¶
　(進士第教授湖州官至太學博士/子東自號香巖居士有關博士集)¶
東野清寒自可憐愛花名稱鞠花仙年年風雨重陽日¶
空酹西郊一掬泉¶
<pb:KR4h0166_WYG_005-26b>¶
　(萬厯杭州府志沈鞠山失其名字袁州宜春人由進/士知錢唐嘗植鞠數百本以自樂晩節益堅適以九)¶
　(月九日殁朱文公挽之以詩愛鞠平生不愛錢此君/原是鞠花仙正當地下修文日恰值人間落㡌天生)¶
　(與唐詩同一脉死隨陶令葬千年如今忍向西郊哭/東野無兒更可憐鞠山名字失傳建樹無攷可據者)¶
　(晦翁一輓詞耳然賢者不輕/與人繹其語意徴為亷吏云)¶
斷碑荒樹總飄零南圃關情草色青公子自餘今昔感¶
夕陽秋水望西泠¶
　(山中白雲詞張叔夏過慶承園有調寄髙陽臺詞云/故園已是愁如許撫殘碑却又傷今更關情秋水人)¶
　(家斜照西陵註秋水觀賈相行樂處又自叙云園即/韓平原南園僅存丹桂百餘株有碑記在荆榛中故)¶
<pb:KR4h0166_WYG_005-27a>¶
　(詞句有亦猶今之視昔之感/復嘆葛嶺賈相之故廬也)¶
中外叅差滴漏聲院中學士任凄清内門唱徹連珠諾¶
珂繖搖心促那行¶
　(玉堂雜記禁中四鼓乃在外三更閒學詩初藁夜歩/臨安内門詩靜夜孤燈人未眠等  行過内門前一)¶
　(聲唱徹連珠諾碧檻朱闌緑栁邊註皇城夜間唱連/珠諾  鶴山集紫宸殿詩珂繖搖心夢不成忽聽吏)¶
　(早放衙聲吹燈撥火供晨粥趂到皇城恰六更去老/學菴筆記有官入殿門閤門輒促之曰那行予  國)¶
　(二十七年復還朝儀寖有/不同唯此聲尚存那去聲)¶
張家樂部已凋殘委骨春塵麥嶺寒占得青烏多吉兆¶
<pb:KR4h0166_WYG_005-27b>¶
百年詩禮盛衣冠¶
　(四朝聞見録慈明楊太后葬其母於羣宫人塚旁葬/處蓋天造地設山自南髙峰為岡阜至夫人壠忽踊)¶
　(去若龍昂首為嶺春陽發達夫人墳有物若鍾乳結/成甓淵泉環繞源出百里其家克知詩禮福禄未艾)¶
　(也/)¶
禁籞紅廊奉詔遊九翬四鳯翠光流慇懃好謝清寒客¶
斷雨飄雲帝子愁¶
　(武林舊事南渡公主無及嫁者惟理宗周漢國公主/出降楊鎮先一日宣宰執詣後殿西廊看公主房奩)¶
　(有正珠九翬四鳯冠北珠花冠正珠翠領四時衣服/等物  三朝政要開慶元年四月上試進士賜周震)¶
<pb:KR4h0166_WYG_005-28a>¶
　(炎等及第進身有差時周漢國公主方選尚丁大全/欲用新進士為駙馬命考官寘震炎第一倡大平狀)¶
　(元之說以媚上震炎草茅士年幾三十矣/恭謝日公主於屏内窺之不恱事遂寢)¶
焜煌宸翰䕶松風權奉天章寳閣中敬羨文明稱繼美¶
成編百卷兩朝同¶
　(媿郯録中興而後惟建天章一閣以藏祖宗御書今/行宫大内之後萬松嶺有地舊名天章閣日厯載紹)¶
　(興十九年從義郎趙子嶔投進太祖御容一軸赴天/章閣収奉訖  咸淳臨安志祖宗諸閣在禁中藏祖)¶
　(宗御書圖籍寳瑞置學士直學士等員惟天章閣以/奉列聖御容南渡重建不以除官蓋天字非臣下敢)¶
　(稱亦以神御所在不可與他閣例言也成玉海紹興/二十四年實録院奉詔編次徽宗御集  上之翰院)¶
<pb:KR4h0166_WYG_005-28b>¶
　(擬撰閣日敷文書成凡詩百九十有五宫詞二百賦/一序十二記十碑四䇿題九文七樂章二挽詞二十)¶
　(七雜文十五詩解九論語解二道德經解八南華沖/虛經解二十聖濟經十科儀二政事手札千三百五)¶
　(十邊機手札二百四十四通為百卷上御垂拱殿再/拜受書親製序冠於篇首權奉安於天章閣又開禧)¶
　(元年實録院上髙/宗御集一百卷)¶
殿開打麥先農務臺設觀耕事灌耡璘箔傳來今不舉¶
閑他繭館女尚書¶
　(女紅餘志蚕箔名璘籍中文獻通考紹興二年上謂/輔臣曰朕聞祖宗時禁  有打麥殿今朕於後圃令)¶
　(人引水灌畦種稻欲知稼穡之艱難又命臨安府守/臣度城南之田得五百七十畝有竒迺建思文殿觀)¶
<pb:KR4h0166_WYG_005-29a>¶
　(耕臺神倉及表親耕之田蠶又紹興十五年太常王/湛請按政和禮建親蠶殿  室繭館請皇后就禁中)¶
　(行親蠶之禮朝㫖送禮部下太常寺討論不果行/  攷舊制皇后親蠶女尚書著貂蟬佩璽陪乘)¶
餅餌生香餽幾枚水沉黏瓣製徘徊兒家自㸃梅花粥¶
露濕親封小蕊來¶
　(夢粱録徘徊花貴官家以花片製作餅兒供送中誠/齋集玫瑰詩别有國香收不得詩人薰入水沉)¶
　(傳是樓類書鈔本宋時有梅花粥楊誠齋云蜜㸃梅/花帶露餐及脫蕊收熬粥食之取其助雅致清神思)¶
　(也將山家清供誠齋梅粥詩脫蕊/收  熬粥吃落英仍好當香燒)¶
曲頸當胸斜按嬌雲楸面子數峰描舊京式様都零亂¶
<pb:KR4h0166_WYG_005-29b>¶
賸有清歌大海潮¶
　(篋衍集孔尚任大海潮小唫蟬兩琵琶歌其一龜錦/褁周身翦犀鏤牙如縷織背上雙鈕蹲盤螭盈尺曲)¶
　(項玳瑁飾雲楸面了波濤生三十六峰尤竒特横挾/不起斜按難滿輪明月遮胸臆大者名為大海潮南)¶
　(宋流傳今到北次東京夢華録教坊樂部/前列拍板一行  一色畫面琵琶五十面)¶
薄綃舊染露珠香宫㨾新翻梅雨涼底事頻誇天水碧¶
曽無北紫鬬遐方¶
　(紫桃軒雜綴峽石人積梅雨水以二蠶蠒繰絲織紬/有自然碧色名曰松隂色享上價此法本宋寧宗宫)¶
　(禁有為之者一時號為天水碧天水本趙宋郡望碧/者畢也未幾果有航海之應  通雅淳熈中北方染)¶
<pb:KR4h0166_WYG_005-30a>¶
　(紫極鮮明中國亦/效之謂之北紫)¶
東都登頓下江南霜鬢風鬟意不堪文筆誰宗易安李¶
秀齋方與鮑清菴¶
　(貴耳録李易安居士趙明誠妻南渡來常懐京洛舊/事晩年賦詞有於今憔悴風鬟霜鬢之句又清菴鮑)¶
　(氏秀齋方氏淳熈間二婦人文筆可繼易安之後易/詩說雋永今代婦人能詩者前有曽夫人魏後有)¶
　(安李李在趙氏時建炎初從秘閣守建康作詩云南/來尚怯呉江冷北狩應悲易水寒又云南渡衣冠少)¶
　(王導北來消息欠劉琨易四六談麈祭文唐人多用/四六韓退之亦然故李  安祭趙湖州文云白日正)¶
　(中嘆龎翁之機捷堅城自墮憐/杞婦之深悲婦人四六之工者)¶
<pb:KR4h0166_WYG_005-30b>¶
愁向天津聽杜鵑宫姬鵶鬢已堆殘忍聽笛吹南來怨¶
三十六宫秋草寒¶
　(志雅堂雜鈔陳石泉自北歸有北人陳叅政餞之木/蘭花慢云歸人猶未老喜依舊著南冠正雪暗滹沱)¶
　(雲迷芒碭夢落邯鄲鄉心日行萬里幸此身生入鬼/門關多少秦煙隴霧西湖淨洗征衫燕山從不見呉)¶
　(山囘首一歸難慨故都離黍故家喬木那忍重看鈞/天紫城何處問瑤池八駿幾時還誰在天津橋上杜)¶
　(鵑聲裏闌干殿容齋題跋北人張侍御有侍兒意狀/可憐乃宣和  小宫姬也翰林呉激賦詞有仙姿勝)¶
　(霄宫鬢堆鵶江州司馬青衫淚濕同在天涯之句樓/詞品南渡後有題聞笛玉樓春詞於杭京者云玉)¶
　(十二春寒惻樓角莫寒吹玉笛天津橋上舊曽聽三/十六宫秋草碧韶華人去無消息江上青山空晩色)¶
<pb:KR4h0166_WYG_005-31a>¶
　(一聲落盡短亭花/無數行人歸未得)¶
宣和名艶舊時嬌煙墨青螺著意描淚濕臨安來市上¶
鶯花蕉翠可憐宵¶
　(玉照新志秦妙觀宣和名倡也色冠都邑畫工多圖/其貌售於外方陸升之客臨安雨中一老婦人蓬首)¶
　(垢面丐於市藉檐溜以濯足泣訴於升之曰曽聞秦/玅觀否妾是也雖掩抑困頓而聲音舉止固自若也)¶
　(北畫史㑹要盛陳顯工仕女泥面毎用/  螺青或煙墨水淡開謂之青娥粉白)¶
波含木葉洞庭秋院體新評御筆收誰畫江南好煙水¶
園前第一數營丘¶
<pb:KR4h0166_WYG_005-31b>¶
　(妮古録氣霽地表雲歛天末洞庭始波木葉微脫春/草碧色春水緑波送君南浦傷如之何海風吹不斷)¶
　(江月照還空四更山吐月殘夜水明樓此乃宋畫院/試題思陵嘗自出新意以品畫師  居易録畫家有)¶
　(兩李營丘北宋李成人皆知之南宋李永亦稱營丘/知之者殊少王穉登云李營丘以山水擅名為宋畫)¶
　(院第一謂永也者寳顔堂筆記武/林地有號園前  宋畫院故址也)¶
賞識誰云定李唐折蘆蘭葉在豪芒南朝畫記何人續¶
一一名圖發玅香¶
　(畫鑒宋南渡畫院諸人僕於李唐差加賞識葉彛門/廣牘梁楷撇捺折蘆描  珊瑚網馬和之蘭  描)¶
　(輟耕録陳德輝續畫記一卷髙宗建炎至幼主德祐/乙亥一百五十人按是書今不傳  書畫彚考南宋)¶
<pb:KR4h0166_WYG_005-32a>¶
　(畫院李唐南畝饁耕圖長夏江邨圖馬和之關雎桃/夭葛覃等圖蘇漢臣熾盛光佛像日月珠幢像鬟華)¶
　(菩薩像揭諦神像李迪湖石海棠圖水仙咏梅圖楊/仕賢山水開精舎圖豐興祖照殿紅山茶圖㑹禽圖)¶
　(呉炳春池睡鴨圖鴛鴦瑞蓮圖折枝寒鞠圖蕭照赤/松黄石圖採芝仙女圖劉松年耕織圖馬逺石鼎聨)¶
　(句圖旗亭記曲圖蓮舟邀月圖馬逵教鸚鵡仕女圖/祝雞翁圖梁楷孫子牝牡八變陣圖世室明堂宗廟)¶
　(位次圖夏珪柏人宵征圖秋風斜谷圖溪橋暗雪圖/雪夜歸帆圖陳居中落日照大旗圖王輝散花圖韓)¶
　(祜草蟲圖朱懐瑾寒花待雪圖響泉圖陳清波三潭/印月圖蘇堤春曉圖石屋煙霞圖貝葉注經圖孫覺)¶
　(撲蝶仕女圖香䊵仕女圖胡彦龍北方毘沙門天王/像諾矩羅尊者像授墖天王像天龍神鬼像散花神)¶
　(女像魯宗貴竹枝山鸕圖棃花白燕圖玉茗圖錢光/普唼藻魚圖陳可久栁絲魚影圖蘇堅正誥事蹟圖)¶
<pb:KR4h0166_WYG_005-32b>¶
　(崔友諒春山圖徐道廣華清宫圖李德茂白鷴圖顧/師顔繡佛圖史顯祖陛羽品泉圖朱玉淩霄四帥圖)¶
　(朱光普農家迎婦圖秋山圖朱紹宗蕭翼賺蘭亭圖/薄荷醉貓圖陳善清猨求木圖羣猨越澗圖開房石)¶
　(榴圖劉宗古詩女圖范彬六橋桃栁圖張仲紺珠蓮/交頸鴛鴦圖  按西湖志餘於畫院諸人著録寥寥)¶
　(予友厲君太鴻輯南宋畫院録八卷儲/藏題跋蒐羅甚富此亦嘗鼎一蠻也)¶
國香零斷失清芬本穴浮根思不羣冣憶酒邊花下客¶
氷絃愁滿賦湘雲¶
　(雪濤詩評趙子昻宋宗室一人題子昂畫蘭云近日/國香零落盡王孫芳草遍天涯蓋譏之也  遺民錄)¶
　(鄭思肖字憶翁號所南福州人為太學上舍應宏詞/科元兵南下扣閽上太后幼主疏辭切直忤當路不)¶
<pb:KR4h0166_WYG_005-33a>¶
　(報初諱某宋亡乃改名思肖即思趙憶翁與所南皆/寓意也坐卧不北向扁其堂曰本穴世界以本之十)¶
　(置下文則大宋也精墨蘭自更祚後為蘭不畫土根/無所慿藉或問其故則云地為人奪去汝猶不知耶)¶
　(蘭鐵網珊瑚趙子固以諸王孫負晉宋間標格愛作/  蕙酒邊花下率以筆硯自隨  畫史㑹要子固善)¶
　(水墨白描水仙梅蘭山礬竹石落薲州漁笛譜周草/窻賦趙子固淩波圖詞國香流  恨正氷銷翠薄誰)¶
　(念遺簪水空天逺應念礬弟梅兄/渺渺魚波望極五十絃愁滿湘雲)¶
冷葉疎枝劇可哀空傳奉勅寫邨梅同時困頓南遷客¶
破費胭脂幾許來¶
　(春雨集楊補之旡咎所居蕭洲有梅臨之以進徽廟/戲曰邨梅南渡後紹興中嘗畫作疎枝冷葉清意逼)¶
<pb:KR4h0166_WYG_005-33b>¶
　(人自署奉勅村梅而徽廟不及見矣瘦已瘧編畫梅/有名者如宋時楊補之作梅自負清  有持入德夀)¶
　(者内中頗不便於逸興謂曰村梅補之因自題曰奉/勅村梅云  續書畫題跋記李唐初至杭無所知貨)¶
　(楮畫以自給甚困有中使識之曰待詔作也遂奏聞/唐之畫杭人即貴之唐有詩曰雪裏煙邨雨裏灘為)¶
　(之如易作之難蚤知不入/時人眼多買胭脂畫牡丹)¶
蟹腊蛇王藏畫簏花鬚魚鬛戲銅鉦年來不覩承平事¶
想煞王生與戴生¶
　(癸辛雜識故都戲事呈水嬉以髹漆大斛貯水小銅/鑼為節凡龜龞鰍魚以名呼之浮水面戴戲具而舞)¶
　(王生畫花鳥人物千餘事定箭中物如花鬚魚鬛燕/翅之類雖極微渺無不中之太廟前有戴生蓄異蛇)¶
<pb:KR4h0166_WYG_005-34a>¶
　(數十種冣大者長數尺如殿楹呼為蛇王無他生産/凡所資命惟視吾蛇在耳彷彿豢龍之技有道人負)¶
　(一簏視之皆枯蟹至百餘種如惠文冠如皮弁如箕/如瓢如虎如龜如螘蝟或赤黒紺班如玳瑁或粲如)¶
　(茜錦其一上有金絲/皆平日目所末覩)¶
花傳佳種玉瓏&KR1614;並蒂鴛鴦亦著紅更有蕭寥江路客¶
宫梅不與野梅同¶
　(盤洲集偶得梅一種疎枝清香附萼之花五出與江/梅無異但花色微紅而五出之上復有一重或十葉)¶
　(或九葉他皆並蒂雙實俗呼為鴛鴦梅丁風月堂雜/識玉瓏&KR1614;浙中謂之睡梅  圖繪寳鑑  野堂名未)¶
　(詳住廬山清虛觀善畫梅竹理宗因召見問曰卿所/畫者恐非宫梅對曰臣所見者江路野梅耳遂號野)¶
<pb:KR4h0166_WYG_005-34b>¶
　(堂/)¶
風騷散佚罕流傳力購開雕讀御前空費元嘉詩禁密¶
紛紛箋釋鬭新編¶
　(六研齋三筆思陵極愛蘇公文詞力購全集刻之禁/中  庚溪詩話孝宗愛蘇軾文乾道中梁丞相叔子)¶
　(侍講席上因論文問曰近有趙䕫等註軾詩甚詳卿/見之否梁奏曰臣未之見上曰朕有之命内侍取示)¶
　(之刻施註蘇詩王註正譌云分類蘇詩註三十二卷/舊  永嘉王十朋龜齡纂集  洪武蘇州府志顧禧)¶
　(字景蕃呉郡人不求禄仕居光福山紹興間有司以/遺逸薦不起嘗與呉興施元之註蘇子瞻詩行世)¶
　(呉興掌故司諫施元之字德初註東坡詩四十二卷/與呉郡顧景蕃為之元之子宿推廣為年譜陸放翁)¶
<pb:KR4h0166_WYG_005-35a>¶
　(序祖錢唐志廖羣玉有註坡詩以海陵顧註/為  而益以他註與戰國䇿皆欲刻而未成)¶
江南黄葉亂秋空偶感宸書野寺中遺藳不勝三致意¶
無邊風月系文忠¶
　(六研齋筆記武林潮鳴寺有宋思陵賜統制劉漢臣/詩野寺參差落漲痕疎林欹側露霜根扁舟一棹向)¶
　(何處家在江南黄葉邨此蘇子瞻詩也起句第二字/是水字只改一寺字遂掩而有之思陵博學斷不如)¶
　(是當由一時在寺中偶御筆書之以賜劉而寺中欲/假以為重乃改字勒石以侈榮觀耳  玉海乾道九)¶
　(年孝宗御製文忠蘇軾文集贊并序内贊云敬相髙/風恨不同時掩卷之歎播以聲詩選德殿書賜蘇嶠)¶
　(嘗又先是有詔贈大師盡朝野雜記孝宗在翠寒堂/  曰子瞻以風月為無  藏信哉上雅敬蘇文忠居)¶
<pb:KR4h0166_WYG_005-35b>¶
　(常止稱子瞻或稱東坡學宋史本傳髙/宗即位贈蘇軾資政殿  士謚文忠)¶
峰攅千疊卧犀泉山水清居好味禪去住老僧休作偈¶
菜園新詔賜嬋娟¶
　(咸淳臨安志卧犀泉鄭戩靈隱天竺詩集序云若夫/玉巖青壁犀泉龍賜峰攅千疊松排萬蓋山之境也)¶
　(據此則青壁檻卧犀泉皆在靈隱天竺之間住隨隱/漫録閻妃以特㫖奪靈隱寺菜園為功德寺  持沖)¶
　(癡絶示衆云欲去不去被去礙欲住不住被住/礙云云  成化杭州府志卧犀泉在醴泉側)¶
道學誰將倡盛朝獨聞忠讜冠羣僚清居賸有風徽在¶
至竟人呼博士橋¶
<pb:KR4h0166_WYG_005-36a>¶
　(萬厯杭州府志李性傳字成之宗正寺主簿李舜臣/之子宋寧宗嘉定四年舉進士歴轉運幹辦行在諸)¶
　(軍審計司進對有崇尚道學之言稱㫖遷武學博士/嘗寓居武志坊巷以修武志故名其橋為博士橋巷)¶
　(曰武/志坊)¶
十里山堤散客襟芹芽菰米趂幽尋雪甌初汎蓮花院¶
第一泉香記小林¶
　(誠齋集過臨平蓮蕩詩人家星散水中央十里芹羮/菰飯香想得薰風端午後荷花世界栁絲鄉  咸淳)¶
　(熙安志蓮花井在小林蓮花院范令光記臨平山後/數十里井鹵惡余客小林四面散汲其味畧同與范)¶
　(右之蔡及之納涼蓮花院院有三井扣僧孰勝僧指/露井冣良余亟取烹茗清甘寒冽自是日走躄奴二)¶
<pb:KR4h0166_WYG_005-36b>¶
　(罌靳不輕費品此/泉為小林第一)¶
荆山嶺半白雲開水面横斜盡野梅築得團蕉香裹住¶
隔橋支杖一僧來¶
　(西溪梵隱志春雪菴在荆山嶺左淳祐中沙/門熈春號雪山結菴靜攝有樂靜堂植梅花)¶
砌出山城輦道長翠華頻幸過琳堂一十(平/)八里秦亭¶
路祇奉宸遊入禹航¶
　(西溪梵隱志西溪留下谿路皆輦道石平如砥車浙/江通志厯方井法華秦亭幾十有八里為南宋  駕)¶
　(入禹航洞霄宫輦道臨又靈隱寺有輦路一路砌為/城者南宋時為翠華  幸也  徑山集樓鑰徑山興)¶
<pb:KR4h0166_WYG_005-37a>¶
　(聖萬夀禪寺記顯仁皇后髙宗皇/帝皆常遊幸御書龍游閣扁榜)¶
蓀壁清幽圖史安秀生衣袂染秋蘭舊時寫出桃花扇¶
小種歐虞香可餐¶
　(佩楚軒客談金應桂字一之雅標度能歐書受知賈/似道晩居西湖南山中築蓀壁山房左弦右壺中設)¶
　(圖史古竒器客至撫摩諦玩清談灑灑毎肩輿入城/府幅巾氅衣望之若神仙然  絶妙好詞篔房李彭)¶
　(老商隱寄題蓀壁山房詞調寄髙陽臺石筍理雲風/篁嘯晩翠薇髙處幽居縹簡雲籖人間一㸃塵無緑)¶
　(深門户啼鵑外看堆牀寳晉圖書儘蕭間浴研臨池/滴露研朱舊時曽寫桃花扇弄霏香秀筆春滿西湖)¶
　(松鞠依然柴桑自愛吾廬氷絃玉麈風流在更/秋蘭香染衣裾照窻明小字珠璣重見歐虞)¶
<pb:KR4h0166_WYG_005-37b>¶
南湖老去管風花小部新聲别院誇寒粟香茸有清供¶
銀絲一鼓勝筝琶¶
　(張功甫玉照堂詞南湖老矣無襟度但尊前踉蹡醉飲/  紫桃軒襍綴張功甫豪侈而有清尚嘗來吾郡海)¶
　(鹽作園亭自恣令歌兒衍曲務為新聲所謂海鹽腔/也  誠齋集木犀初發呈張功甫詩憶曽風露飄寒)¶
　(粟自領兒童拾落金為武林舊事約齋桂隱百果淳/熈丁未秋余舍所居  梵刹爰命桂隱堂館橋池諸)¶
　(名各賦小詩總八十餘首逮慶元庚申歴十有四年/之久匠生於心指隨景變移徙更葺規模始全因刪)¶
　(易増補得詩凡數百綱舉而言之東寺為報上嚴先/之地西宅為安身攜幼之所南湖則管領風月北囿)¶
　(則娯燕賓親亦菴神居植福以資淨業也約齋晝處/以助老學也至於暢懷林泉登賞吟嘯則又有衆妙)¶
<pb:KR4h0166_WYG_005-38a>¶
　(峰山包羅幽曠介於前六者之間區區安身嗜靜之/志造物亦不相負矣或問余曰造物不負子子其惡)¶
　(負造物哉釋名宦之拘囚享天然之快適要當於筋/骨未衰時今子三仕中朝顛華齒墜涉筆總無十二)¶
　(旬如之何則可余應之曰仕雖多不使勝閑日余之/願也余之幸也敢不勉旃壬戌仲夏張鎡功父書)¶
　(東寺勅廣夀慧雲/室  真如軒種竹)　(大雄尊閣千佛像奉靜髙堂寢/西宅  叢奎閣安  四朝被賜)¶
　(宸翰用德勲堂祖廟以髙宗御書二字名壑儒聞堂/前堂  告詞取名  現樂堂中堂用朱巖  語  安)¶
　(閒堂後堂綺賞正亭山水軒瀛巒勝處東北小堂前/後山水    互亭有四可    栁堂花院  應鉉齋)¶
　(筮得鼎卦故名法振藻取告詞中名藏宴頤軒/有軒  亦菴    寳千墖鐵鑄千墖  經千卷)　(尚/如)¶
　(願道場藥師佛壇定傳衣軒寫經寮書華嚴等大乘/諸經  約齋  泰  軒  煙波觀南湖  御風橋十)¶
<pb:KR4h0166_WYG_005-38b>¶
　(間槎䦘春堂牡丹芍藥汎杞鞠亭北天鏡亭水心幅/星  舟名  鷗渚亭    月闕    園  羣仙繪)¶
　(樓前後十一間下臨丹桂五六十株盡見江湖諸山/  桂隱諸處總名今揭樓下  清夏堂  玉照堂梅)¶
　(花四百株碧蒼寒堂青松二百株書艶香館襍春花/百餘槮    宇修竹十畝  水北  院對山臨溪)¶
　(界華精舍夢中得名垂撫鶴亭近松株十芳草亭臨/池  味空亭臘梅    雲石髙二丈廣  四尺  攬)¶
　(月橋容飛雪橋在梅林中十芙容池紅蓮十畝四面/種芙    蕊珠洞酴釄二  五株  珍林&KR0462;果小園)¶
　(村涉趣門總門入松逕衆安樂泉竹間井堂杏花莊/  酒店  鵲泉井名    妙峰山  詩禪    黄寧)¶
　(洞天葉景白軒寘香山畫像并文字臨文光軒臨池/  書  軒杮二十株  緑畫軒木犀  側  俯巢軒)¶
　(髙檜傍三無所要軒讀長不寐軒永摘星軒經餐霞/軒櫻桃  十餘株    易軒  詠  軒道德    凝)¶
<pb:KR4h0166_WYG_005-39a>¶
　(薰軒聽楚佩軒蘭竹宜雨亭千葉海棠二十株夾流/水    鶯亭栁邊  外  滿霜亭橘五十餘株  千)¶
　(歲菴仁皇飛白字經恬虚菴徽慿暉亭/都徽别館誦度人  處經乃  宗御書)　(美芝亭漪/水湍)¶
　(嵐洞竹施無畏觀音銅像仙澄霄堂面東可登歗臺/  金  巖  隱書巖石五  書在巖穴中  望不可)¶
　(取釣古雪巖蒲新岩有疊翠亭茂林中容十許人坐/    磯  菖  澗上  小石橋  中池養金魚在山)¶
　(澗中不藏丹谷雲珠旒瀑張煎茶磴喜右各有詩在/集此  係録    邁澹墨  約齋鎡  延湖海之士)¶
　(一日午酌數盃後命左右作銀絲供且戒之曰調和/好又要有正味衆謂鱠也良久出琴一張請琴師彈)¶
　(離騷始知銀絲琴弦也調和好調弦也有正味蓋取/淵明琴中有正味之意也  案張功父園在南湖即)¶
　(今城北白/洋池也)¶
<pb:KR4h0166_WYG_005-39b>¶
去國靈芝寓逺坰故人落落似晨星歸來空谷風流甚¶
賸有青山幾疊青¶
　(四朝聞見録慶元元年韓侂胄欲逐趙忠定因以盡/除天下之不附已者名以偽學朱文公去國寓西湖)¶
　(靈芝寺送者漸少惟平江木川李君杞獨從容叩請/得窮理之學有紫陽傳授行於世  通考纂畧熹登)¶
　(第五十年仕於外僅九考立朝才四十六日記太平/清話朱紫陽畫深得呉道子筆法  朝野襍  紹興)¶
　(巳夘髙宗命召先生乞祠俟滿日赴行在劉忠肅除/御史籍溪胡先生赴秘書正字先生以詩寄之云先)¶
　(生去上芸香閣閣老新峩獬豸冠留取幽人卧空谷/一川風月要人看又甕牖前頭翠作屏晩來相對靜)¶
　(儀形浮雲一任閑舒/卷萬古青山只麽青)¶
<pb:KR4h0166_WYG_005-40a>¶
玉印荒江售釣師御名重識涕漣洏舊傳易運東都事¶
先有爻辭兆德基¶
　(槎菴小乗淳熈中明州士人過曹娥江見漁叟持巨/鯉買得作膾腹中得小玉印有二字不能識以五千)¶
　(得之後為德夀宫提舉佩腰間光堯見之曰汝何以/得此具以聞上凄然曰此我故物京師玉冊官鐫德)¶
　(基二字建炎避敵海上誤墮水中今四五十年不意/復落吾目  坦齋筆衡道君皇帝大觀二年戉子秋)¶
　(八月以易數一一口㐅㐅一乃御製易運碑刻之延/福殿東壁其畧曰始建元基髙宗御字德基也曰紹)¶
　(興德夀謂紹興年德夀宫也曰承太乙循運盡在陽/九之數髙宗聖夀八十一歲也其後事皆歴驗信乎)¶
　(聖哲先知之明因徃推來/在天數者果不可逭歟)¶
<pb:KR4h0166_WYG_005-40b>¶
彛鼎雲雷攷鑒精相傳薛篆與張評煙江莽蒼言司婦¶
劫火消殘百感生¶
　(張掄紹興古器評紀紹興内府諸器凡二卷掄字材/甫南渡故老好填詞應制極其華艶毎進一詞上即)¶
　(命宫人以絲竹寫之嘗同曽覿呉琚軰進栁稍青西/江月壺中天酹江月諸篇上極稱賞賜齎甚渥掄曽)¶
　(見汴都之盛毎多感慨惜草堂花間諸選不多録也/見評後毛晉跋  歴代鐘鼎款識南宋錢唐薛尚功)¶
　(手墓款識之文凡二十卷筆墨冣為精妙其討論有/出於博古考古二圖之外者此卷流傳不專一氏迄)¶
　(未有刋本明季南州朱謀垔始序而刻之前有張雨/趙孟頫楊伯嵒周密柯九思幹王倫徒泰不華王行)¶
　(周伯温豐坊諸跋字皆題其墨蹟也書嫏嬛記趙明/誠幼時其父將為擇婦明誠夢誦一  覺來惟憶三)¶
<pb:KR4h0166_WYG_005-41a>¶
　(句云言與司合安上已脫芝芙草拔以告其父父解/曰言與司合是詞字安上已脫是女字芝芙草拔是)¶
　(之夫二字汝殆得能文詞婦也鑒潄玉詞附載李易/安金石録後序述購求之始品  之精及遭亂後遷)¶
　(移之難散亡之易比再至臨安/大畧盡失因序此録以存其名)¶
爭來南曲索烟花退舍生多近狹斜不道東風花有主¶
空教分帖野猫家¶
　(夢粱録散樂傳學教坊十三部惟以襍劇為正色又/官妓如金賽蘭范都宜唐安安倪都惜潘稱心梅醜)¶
　(兒錢保奴康三孃桃師兒沈三姐等及私妓如蘇州/錢三姐七姐李惜惜鼔板朱一姐媳婦朱三姐吕雙)¶
　(雙十般大胡憐憐婺州張七姐蠻王二姐搭羅丘三/姐一丈白楊三媽舊司馬二孃裱褙陳三媽屐片張)¶
<pb:KR4h0166_WYG_005-41b>¶
　(三孃半把傘朱七姐轎番王四姐火臂呉二媽浴堂/徐六媽沈盻盻普安安徐雙雙彭新等後輩雖有歌)¶
　(唱者比之前輩終不如也謂貴耳録成均舊規引試/凡先在三等而今在四等  之退舍  又學舍燕集)¶
　(㸃妓各齋集正出帖子用齋印書仰弟子某人到何/處祗直燕集專有一等野猫兒卜慶等充報  深雪)¶
　(偶談許左之寓飲妓坊欲狎之妓密有所懽在矣許/賦詞云誰知花有主悮入花深處放直下酒杯乾便)¶
　(歸去蓋紹興間籍太學/休澣日漫遊酒邊作也)¶
一餉湖亭瑤席通春風憶煞舊&KR0785;瓏城南路接橋南樹¶
聽玉瓏𤧚便不同¶
　(藏拙藁湖亭席上贈商素詩一曲春風已擅塲淺顰/低囀更傳觴令人憶殺香山老舊日&KR0785;瓏也姓商)¶
<pb:KR4h0166_WYG_005-42a>¶
　(能改齋漫録有士人不欲書名嘗於錢唐江漲橋為/狹邪之游作樂府名玉瓏𤧚云城南路橋南樹玉鉤)¶
　(簾捲香横霧新相識舊相識淺顰低笑嫩紅輕碧惜/惜惜劉郎去阮郎住為雲為雨朝還暮心相憶空相)¶
　(憶露荷心性栁花踪跡得得得其後朝廷復收河南/士人陷而不返其友不欲書名作詩寄之且附以龍)¶
　(涎香云江漲橋邊花發時故人曽共著征衣請君莫/唱橋南曲花已飄零人不歸士人在河南得詩醻之)¶
　(云認得呉家心字香玉窻春夢紫羅囊/餘熏未歇人何許洗破征衣更斷腸)¶
玉牌狼藉冷香塵小閣空餘佛火新歌斷紅兠楊鐵史¶
桞絲風漾不勝春¶
　(堅瓠集云梁溪楊仲𢎞載一日遊鳯凰山過宋大内/獨步微吟至披香閣扯拾玉牌一事上有詞云内人)¶
<pb:KR4h0166_WYG_005-42b>¶
　(曉起怯春寒輕揭珠簾看牡丹一把栁絲收不住和/煙搭在玉闌干為之憮然  瞿佑詩話元廢宋故宫)¶
　(為佛寺西僧皆戴紅兠㡌故楊/廉夫宋故宫詩用紅兠為韻)¶
名録登科決兆先蛛絲紅硯墨花牽天家結網非無效¶
一榜爭看忠節傳¶
　(歸愚集紹興戉午五月余與妹夫章道祖待省試於/臨安之資國寺所用硯上結成蛛網衆以為登科之)¶
　(祥已而果然公筠廊偶筆宋寳祐四年登科録第一/甲第一名文  天祥第二甲第一人謝公枋得第二)¶
　(甲第二十七人陸公秀夫忠/節萃於一榜洵為千古美談)¶
四水先生事退潛蒼華髪冷貌清恬搖思自擅薲洲趣¶
<pb:KR4h0166_WYG_005-43a>¶
笛譜西鄰一再拈¶
　(剡源文鈔霅周密公謹與杭楊承之大受有連依之/居元受和武恭王諸孫其居之苑籞引外湖之泉以)¶
　(為流觴曲水大受捐其地之西偏以居公謹故公謹/亦為杭人  半軒集有題周草窻畫像云宋運旣徂)¶
　(杭有弁陽周草窻志節不屈觀其自贊之辭可槩見/焉其像藏長洲沈氏  絶妙好詞秋崖李萊老寄弁)¶
　(陽翁詞云蒼華髮冷笑瘦影相看如竹四詞綜周密/詞名薲洲漁笛譜  按鄭元慶湖録云  水者湖城)¶
　(以苕水餘不水前溪水北流水合而入於郡霅溪故/名四水舊人詩四水交流霅霅聲是也據此則四水)¶
　(乃湖之地名公謹生於湖中年雖遷杭晩仍歸老弁/山又號弁陽老人則四水潛夫之號亦猶是耳  大)¶
　(滌洞天記杭城癸辛街楊府/瞰碧園有茂林修竹之趣)¶
<pb:KR4h0166_WYG_005-43b>¶
小架紅亭碧水環上元明月玉簫閑愁聽穉栁嬌黄後¶
不忍重過昭慶灣¶
　(霏雪録元帥夏謹齋若水居錢唐西湖之昭慶灣第/宅百餘門乃故宋謝太后歇涼亭如眉夀堂百花堂)¶
　(一碧萬頃堂湖山清觀等皆宏麗特甚又架船亭水/中毎元夕諸堂皆施五色簾放華燈上下輝映  花)¶
　(草粹編湖海紀聞德祐太學生詞云穉栁嬌/黄全未禁風雨穉栁謂幼君嬌黄謂謝太后)¶
衣冠南渡纂興亡囘憶東都舊事荒澒洞忽吹塵世換¶
濃花淡栁說錢唐¶
　(玉海王稱上東都事畧百十三卷其書掇取五朝史/傳及四朝實録附傳而微以野史附益之  野處類)¶
<pb:KR4h0166_WYG_005-44a>¶
　(藁上東都事畧成書劄子王偁之父賞在紹興中為/實録脩撰偁承其緒餘刻意史學斷自太祖至於欽)¶
　(宗上下九朝為東都事畧了竹山詞元夜閱夢華録/齊天樂詞云華胥仙夢未  被天公澒洞吹換塵世)¶
　(淡栁湖山濃花巷/陌惟說錢唐而已)¶
　¶
　¶
　¶
　¶
　¶
<pb:KR4h0166_WYG_005-44b>¶
　¶
　¶
　¶
　¶
　¶
　¶
　¶
　南宋襍事詩卷五¶
